


oँ arham


॥ ṇamo tthu ṇaṃ samaṇassa bhagava+o mahāvīrassa ॥


॥ namaḥ śrī+antarikṣapārśvanāthāya ॥

tārkikacakracakravarti-pravacanaprabhāvakācāryabhagavacchrīmallavādikṣamāśramaṇapraṇītaṃ
śrīmatsiṃhasūrigaṇivādikṣamāśramaṇasandṛbdhayā nyāyāgamānusāriṇyā
nayacakravālavṛttyā samalaṅkṛtaṃ dvādaśāraṃ
nayacakram .
ṭīkāntargatapratīkādyanusāreṇa saṅkalpitam

prathamo vidhyaraḥ
nyāyāgamānusāriṇī nayacakravālavṛttiḥ

॥ oँ namo vītarāgāya ॥ aiँ namaḥ ॥


mūlam

vyāpyekasthamanantamantavadapi nyastaṃ dhiyāṃ pāṭave
vyāmohe na, jagatpratānavisṛtivyatyāsadhīrāspadam .
vācāṃ bhāgamatītya vāgviniyataṃ gamyaṃ na gamyaṃ kvaci
jjainaṃ śāsanamūrjitaṃ jayati tad dravyārtha-paryāyataḥ ॥



jayati nayacakranirjitaniḥśeṣavipakṣacakravikrāntaḥ .
śrīmallavādisūrirjinavacananabhastalavivasvān ॥


tatpraṇītamahārthayathārthanayacakrākhyaśāstravivaraṇamidamanuvyākhyāsyāmaḥ . sa bhagavānaidaṃyugīnopapattirucibhavyajanānugrahārthamarhatpravacanānusāri nayacakraśāstramāripsurmaṅgalārthaṃ śāsanastavaṃ vakṣyamāṇavastūpasaṃhārārthamādyaṃ vṛttamāha --vyāpyekasthamityādi . vyāpnotīti vyāptuṃ śīlamasyeti vā vyāpi, auṇādikastācchīliko vā . kiṃ vyāpyam ? aviśeṣitatvāt sarvaṃ paramāṇvādi vastu . tat kathaṃ jainena śāsanena
vyāpyata iti cet, dravyārthādeśāt . tadyathā--ekaparamāṇurvarṇa-gandha-rasa-sparśapariṇāmaiḥ saprabhedaiḥ
svābhāvikaiḥ puraskṛtaiḥ paścātkṛtaiśca dvyaṇukādibhiḥ sāṃyogikairmahāskandhaparyantairvaisrasikaiḥ prāyogikaiśca
kārmaṇaśarīrādibhirabhisambadhyate . yathoktam—
ekkadaviyammi je atthapajjayā vayaṇapajjayā vā vi .tītāṇāgatabhūtā tāva+i+aṃ taṃ hava+i davvaṃ ॥ sanmati॰ 1 . 31
tathā gati-sthityavagāha-vartanālakṣaṇairdharmādharmākāśakālairāpekṣikaiḥ jīvānāmapi svābhāvikapārabhāvikairupayoga-śarīrādibhiḥ . atastasya tasya vastuno dravyārthādiṣṭasya teṣu teṣu pariṇāmeṣu avyāvṛttasvarūpatvāt
teṣāṃ ca tathā tadabhedāt sarveṣāṃ dravya-paryāyāṇāṃ parasparataśca sadaviśeṣāt tādātmyam . atastat tad
vyāpnotīti vyāpi ityucyate .

evaṃ ca sati atisammugdhatvād vastunastadviṣayayorabhidhāna-pratyayayorvyavahāra-viniścayaphalayorabhāvādidoṣāḥ syuḥ . mā bhūvanniti paryāyādeśa āśrīyate --ekasthamiti, pratyekaparisamāpterasādhāraṇadharmāṇāṃ
bhāvānāmasaṅkīrṇarūpatvena svavṛttipratilambhāt, na hi kaścit kañcidapekṣya bhavitumarhati bhāva ityekamekameva
vastu . tadarpaṇāt ekastham iti cocyate śāsanam, tasya tasya pṛthak pṛthagarpaṇāt sva-pararūpataḥ .
samagrādeśavaśād vyāpīti vyāpi ca ekasthaṃ caikameva tat . evamuttareṣvapi .
anantamantavadapi, dravya kṣetra-kāla-bhāvādeśairaviśeṣitatvād viśeṣitatvācca . yathoktam--
evaṃ duvālasaṃgaṃ gaṇipiḍagaṃ davvato egaṃ purisaṃ paḍucca sādiyaṃ sapajjavasiyaṃ, aṇege purise paḍucca
aṇādiyaṃ apajjavasiyaṃ . khettato bharateravate paḍucca sādiyaṃ sapajjavasiyaṃ, mahāvidehe paḍucca aṇādiyaṃ
apajjavasiyaṃ . kāla+o ussappiṇi-avasappiṇī+o paḍucca sādiyaṃ sapajjavasiyaṃ, ṇo+ussappiṇiavasappiṇī+o paḍucca aṇādiyaṃ apajjavasiyaṃ . bhāva+o je jadā jiṇapaṇṇattā bhāvā ityādinā
sādiyaṃ sapajjavasitameva nandisū॰ 42 .
athavā nāsminnanto'stīti anantam, anto'stīti antavat . kasya ? aviśeṣitatvāt sarvasya .
tadyathoktam--
imā ṇaṃ bhaṃte ! rayaṇappabhā puḍhavī kiṃ sāsayā asāsatā ? gotamā ! siyā sāsayā siyā
asāsayā ? se keṇaṭṭheṇaṃ bhaṃte ! evaṃ vucca+i--siyā sāsayā siyā asāsayatti ? gotamā ! davvaṭṭhatā+e
sāsatā, vaṇṇapajjavehiṃ gaṃdhapajjavehiṃ rasapajjavehiṃ phāsapajjavehiṃ saṃṭhāṇapajjavehiṃ asāsatājīvābhi॰
sū॰ 3 . 1 . 78 ityādi .
nyastaṃ dhiyāṃ pāṭave . nyastaṃ nikṣiptaṃ dhiyāmābhinibodhikabhedānāṃ paṭutāyāṃ kartavyāyāṃ
kāraṇatvenetyarthaḥ . yathoktam --jatthābhinibohi+anāṇaṃ tattha su+anāṇaṃ . jattha su+anāṇaṃ tatthābhi

nibohi+anāṇaṃ nandisū॰ 24 ti . śrutajñānasaṃskṛtadhiyāṃ nitya eva, anitya eva, avaktavya eva ityevamādyekāntavādigrāheṣu ghaṭādeḥ kumbhakārādivetanadānādyabhāvaprasaṅgānna nitya
eva, cikīrṣā-smaraṇa-pratyabhijñāna-saṃrakṣaṇādyabhāvaprasaṅgānnānitya eva, svarūpānavadhāraṇe vāgvyavahārocchittiprasaṅgāt avaktavyaḥ iti vaktavyatvāvaktavyatvayoḥ svavacanavirodhānnāvaktavya ityevamādidoṣapradarśanena, syānnityaḥ, syādanityaḥ, syādavaktavyaḥ ityanekāntābhyupagamād yathāpramāṇaṃ dharma-dharmivyavasthānāt taddoṣaparihāreṇa vastusvarūpopapādanena paramataniṣedhānujñānābhyāṃ pravādināṃ parasparavirodhanirodhaikavākyopānayanād madhyasthasākṣivat pramāṇībhūtam, teṣāmapi tattvāvabodhapāṭavādhānasamarthatvāt .
syānmatam--nanvata eva sthāṇu-puruṣādiviṣayasaṃśaya-viparyayavad nityānityādyekāntavikalpātmakatvād
vyāmohaheturapi, kāla-niyati-svabhāva-puruṣa-daiveśvara-yadṛcchādyekāntakāraṇavikalpajagatpratānavisṛtidarśanāditi . atrocyate --na; vyatyāsadhīrāspadatvāt . ekapuruṣapitṛ-putratvādivajjainaṃ hi śāsanaṃ
kālādijagatprabhedaikāntagatīrvyatyasya vyāvartya parasparavirodhanivāraṇena anekāntātmakapratiṣṭhānasamādhānakāraṇamekāntānekavādasamāhārātmakaikapratipattikaṃ paramataniṣedhānumodanābhyāmeva . na kāla eva, na
niyatireva, ekakāraṇavādināṃ kāraṇasattvavat kāryasattve'naikāntikatvāt, kāraṇasyāpi kāraṇavattve'navasthādoṣādanekakāraṇatvaprasaṅgādanekakāraṇatvasya siddheḥ, anekakāraṇatve'pi sadādyaviśeṣādananvayasyābhāvādityādidoṣāt kālo'pi, niyatirapi ityādi, ekānte doṣadarśanādanekānte cādoṣapradarśanād
laukikavādasaṃvādi . yathoktam--

kvacinniyatipakṣapātaguru gamyate te vacaḥ
svabhāvaniyatāḥ prajāḥ samayatantravṛttāḥ kvacit .
svayaṅkṛtabhujaḥ kvacit parakṛtopabhogāḥ puna-
rna vā viśadavāda ! doṣamalino'syaho vismayaḥ ॥ siddha॰ dvā॰ 3 . 8 iti .

tadevaṃvidhaṃ śāsanamūrjitam, svātantryāt paramatopajīvanavaiklavyarahitatvāt parairāghrātasya susiddhāntāntasyātyāgāt kalpanāntarāśrayaṇābhāvādanākulatvācca . jetṛtvādvā ūrjitam . anantaroktairhetubhirjayati, parasparānuvartinayotsāhabalasampadupetatvādvā jayatyeva, uditapuṇyanayopetacakravartiśāsanavat .

tattu sarvathā yogināṃ gamyam, sarvanayaprapañcasaṃskṛtadhiyāmananuviṣayaprajñatvāt teṣām . asmadādibhirekadeśamāhātmyadarśanāccheṣamāhātmyamanumānena gamyate . na gamyaṃ kvaciditi, yathaikadeśāgamyatve'nabhibhavanīyatve'pi anyatra gamyatā viṣayakhaṇḍapatestathā mā bhūditi na gamyaṃ kvacit . athavā
gamanīyaṃ gamyaṃ pratipādanīyam . na gamyaṃ pratipādanīyam, lokaprasiddhavyavahārānupātisyādvādaparigrahasphuṭapadārthatvādekadeśagateḥ śeṣasugamatvāt . ayogyapuruṣāpekṣayā vā na gamayitavyam, yathā--

sthūlamataye na vācyāḥ sūkṣmā arthāḥ sa tānagṛhṇānaḥ .
vyākulitamanā mithyātvaṃ vā gacchedapariṇāmāt ॥  

athavā prāgasamīkṣyoktārthasamīkaraṇārthaṃ kalpanāntarairna gamanīyaṃ kvacit . yathā bauddhe sarvaṃ
kṣaṇikam iti pratijñāya smṛtyabhijñāna-bandha-mokṣādyabhāvadoṣaparihārārthaṃ santānakalpanā . pradhānanityatāṃ
pratijñāya pariṇāmakalpanā vyaktātmanā kāpile . kriyāvad guṇavat samavāyikāraṇam vai॰
sū॰ 1 . 1 . 15 iti sāmānyadravyalakṣaṇaṃ pratijñāya ekāntanityānityavāde ca tadavyāptiparihārārtham adravyamanekadravyaṃ ca dvividhaṃ dravyam iti dravyatvaṃ ca sāmānya-viśeṣākhyaṃ tattattvam iti
dravya-paryāyanayadvayāśrayaṇena padārthapraṇayanaṃ kāṇabhuje . tathā dravya-guṇa-karmāṇi nānā iti pratijñāya
tadatyantabhede nīlotpalādi-saddravyādisāmānādhikaraṇya-viśeṣaṇaviśeṣyatvādivyavahārābhāvadoṣabhayāt

śeṣaśāsananyagbhāvenaiva jeṣyati tad yadevamvidham . evamvidhataiva tu
pratipādanīyā . kimeva pratipādyamasti ? dravyārtha-paryāyārthadvitvādyanantāntavikalpo-
tatsiddhyarthaṃ saditi yato dravya-guṇa-karmasu dravya-guṇa-karmabhyo'rthāntaraṃ sā sattā vai॰ sū॰ 1 . 2 . 7--8
ityāśritapadārthavyājena dravyārtha-paryāyārthāśrayaṇaṃ saṅkaradoṣaparihārārthaṃ ca sāmānyasyāntyaviśeṣasya ca
parikalpaneti .
vācāṃ bhāgamatītya vāgviniyatamiti, prajñāpanīyeṣveva bhāveṣu anantāsaṅkhyeyasaṅkhyeyabhāgaguṇahānivṛddhibhyāṃ kṣayopaśamaviśeṣāpekṣayā mativiśeṣābhyupagamāccaturdaśapūrvadharāṇāmeva parasparataḥ,
adyatanapuruṣendriyaśaktyutkarṣāpakarṣavat . uktaṃ ca--

jaṃ coddasapuvvadharā chaṭṭhāṇagayā paropparaṃ hoṃti .
teṇa tu aṇaṃtabhāgo paṇṇavaṇijjāṇa jaṃ suttaṃ ॥


paṇṇavaṇijjā bhāvā aṇaṃtabhāgo u aṇabhilappāṇaṃ .
paṇṇavaṇijjāṇaṃ puṇa aṇaṃtabhāgo su+aṇibaddho ॥


akkharalaṃbheṇa samā ūṇahiyā hoṃti ma+ivisesehiṃ .
te vi ya ma+īvisese su+aṇāṇabbhaṃtare jāṇa ॥ viśeṣāva॰ bhā॰ 63, 62, 64

śeṣaśāsananyagbhāvenaivetyādi . paravādatiraskaraṇena jeṣyatyeva tadavaśyam, stutidvāreṇa bhavatā
tatsāmarthyāṅgīkaraṇāt, nūnametat pratipādayiṣyati bhavān--na tadanurodhenaiva kasyaciditi . kiṃ tat
kasyacit prasādena jayati ? vivadamānasya gale pādaṃ kṛtvā jayatītyabhiprāyaḥ . yadevamvidhamiti, yad
yogināmeva sarvathā gamyam, na gamyaṃ kvacidapyanyeṣām, vācāṃ bhāgamatītya vāgviniyatam, vyāpyekasthamanantamantavadapi, nyastaṃ dhiyāṃ pāṭave, vyāmohe na, jagatpratānavisṛtivyatyāsadhīrāspadaṃ

pakḷptavidhi-bhedapadārthaikavākyavidhividhānādaśeṣajñānāvayavamavabodhasamudrāvayavībhūtaṃ śāsanamevamvivaṃvidhameva .
jagatpratānavisṛtivyatyāsena dhīramāspadamacalaṃ pratiṣṭhānaṃ ca yasya tatra kimāścaryaṃ jayatyūrjitaṃ ca iti ?
kiṃ tarhi ? evamvidhaevaṃvidhataiva tu pratipādanīyā anyamatāsādhāraṇaguṇatā . saiva virodhadharmasambhāvanā'bhāvād duṣpratipādetyabhiprāyaḥ .
atrācārya āha --kimevakimevaṃ pratipādyamasti ? pratipāditameva tat . yasmād dravyārthaparyāyārthetyādi . dravyeṇārtho dravyārthaḥ, dravyamartho'syeti vā . athavā dravyārthikaḥ, dravyamevārtho yasya so'yaṃ
dravyārthaḥ, svārthiko'yaṃ ṭhan pratyayaḥ dravyārthikaḥ . evaṃ paryāyārthaḥ paryāyārthiko vā .
arthāccāsannihite pā॰ vārti॰ 5 . 2 . 135 iti vacanādarthi-pratyarthivadinireva syāditi cet, na; asannidhānābhāvāt tadarthasya . athavā asti ityasya matamāstikaḥ, dravya āstiko dravyāstikaḥ .
tayordvayorbhāvo dvitvaṃ na, tadādayo'nantāntā vikalpāḥ, vacanapathatulyasaṅkhyaparasamayatulyasaṅkhya-
tvānnayānām .

jāva+iyā vayaṇapahā tāva+i+ā ceva hoṃti ṇayavāyā .
jāva+i+ā ṇayavāyā tāva+i+ā ceva parasamayā ॥ sanmati॰ 3 . 47

evaṃvidhavikalpopakḷptanayajālopaṣṭambhavidhi-bhedapadārthānāmekavākyavidhiḥ, tasya vidhānādaśeṣajñānānyavayavā asya sarvanayajanitāni . avabodhasamudra evābhedenāvayavībhūto yasmiṃstadavabodhasamudrāvayavībhūtaṃ śāsanaṃ duravagāhagambhīrākṣobhyapadārtharatnākaratvasāmānyāt, evamvidhaevaṃvidhameveti, uktanayataraṅgabhaṅgasaṅgraha-prastārātmakamavikalapadārthāvadyotanādanekādityasamūhavat kṛtaprakāśaṃ tamaso'vakāśābhāvāt
savitṛsahasravad bhāsvaratvādanabhibhavanīyam .


śeṣaśāsanivacanāni pratyakṣānumānaviniśceyapadārthaviparyayapraṇayanena aśrāvaṇaśabdavādivacanavadāśaṅkāmapi satyatve na janayitumalam .

laukikavyavahāro'pi na yasminnavatiṣṭhate .
tatra sādhutvavijñānaṃ vyāmohopanibandhanam ॥


tadvyatiriktāḥ śāsaninaḥ kapila-vyāsa-kaṇāda-śauddhodani-maskariprabhṛtayaḥ, teṣāṃ vacanāni .
pratyakṣānumānaviniśceyapadārthā rūpādayo ghaṭādayo'gnyādayaśca . teṣāṃ viparyayeṇa praṇayanaṃ taiḥ kṛtam .
tena viparyayapraṇayanena niruktīkṛtaṃ visaṃvādatvam . tat katham ? pratyakṣaviniśceyāstāvad yugapadbhāviṣu
pratiniyatendriyaviṣayeṣu ghaṭādyādhārādṛte grahaṇābhāvānna rūpādaya eva, rūpādyanyatamadharmagrahaṇadvāramantareṇa
ghaṭādyagrahaṇāt tadabhāve tadabhāvācca na dravyamātrameva . ayugapadbhāviṣvapi piṇḍa-śivakādiṣu mṛdagrahaṇe
piṇḍa-śivakādyagrahaṇāt mṛdabhāve piṇḍa-śivakādyabhāvāt na paryāyā eva . mṛdo'pi śivakādyanyatamāvasthāviśeṣāvasthānamantareṇa agrahaṇādabhāvācca na dravyameva . etenāgnyādi-dhūmādiliṅga-liṅgivyavahāro vyākhyātaḥ
kāryānumānaviniśceye'pi na viśeṣā eva, nirmūlatvāt, khapuṣpavat . na sāmānyameva, aviśeṣitatvāt,
khapuṣpavat . tasmādevaṃ pratyakṣānumānaviniśceyapadārtheṣu sarvalokaprasiddheṣu viparyayapraṇayanamanyaśāsaninām—
rūpādaya eva ghaṭaḥ, ghaṭa eva rūpādayaḥ, rūpādayaśca ghaṭaśca rūpādiguṇo'vayavītyarthaḥ, na rūpādayo na
ghaṭa iti vā . aśrāvaṇaśabdavādivacanavaditi sarvalokaprasiddhendriyapratyakṣavirodhivacanodāharaṇādanumānavirodhādyapyudāhṛtameva . āśaṅkāmapi satyatve na janayitumalamiti, niḥsandigdhamevāsatyatvaṃ
teṣāmityarthaḥ .
api ca --laukikavyavahāro'pītyādi yāvad vyāmohopanibandhanamiti . sātiśayabuddhibhirapi
parīkṣakairniratiśayalokaprasiddhyanuvartibhiḥ parātmamataviśeṣapratipattinirākaraṇa-tattvapratipādane kārye, itarathā
sākṣivirahitavyavahāravadaniyatārthaiva parīkṣā syāt . laukikāstu nityānityāvaktavyādyanekāntarūpameva
ghaṭādikamarthamavyutpannā api pratipadya vyavaharanto dṛśyante . tadapahnavapravṛttayaścaikāntavādāḥ nitya eva,
anitya eva, avaktavya eva ghaṭaḥ ityādayaḥ . tatra śeṣaśāsaneṣu sādhvidaṃ sādhu tvidam iti vicāro
vyāmohasyaiva nibandhanaṃ heturityarthaḥ, vicārānavakāśād visaṃvādācca .



lokapratyakṣādiniśceye'pi śeṣaśāsanavisaṃvadanajanitāsthaṃ ca pramāṇadvayasaṃsiddhisampāditapratyayapratiṣṭhāpitātyantaparokṣārthaśraddhānaṃ jinaśāsanam .
asya cārthasya pūrvamahodadhisamutpatitanayaprābhṛtataraṅgāgamaprabhraṣṭaśliṣṭārthakaṇikamātramanyatīrthakaraprajñāpanābhyatītagocarapadārthasādhanaṃ nayacakrākhyaṃ saṅkṣiptārthaṃ
gāthāsūtram--

vidhi-niyamabhaṅgavṛttivyatiriktatvādanarthakavacovat .
jainādanyacchāsanamanṛtaṃ bhavatīti vaidharmyam ॥


lokapratyakṣādiniśceye'pi, kiṃ punaratīndriyārthe ? śeṣaśāsanavisaṃvadanajanitāsthaṃ ca, śeṣaśāsanānāṃ visaṃvadanena janitā āsthā asmin jinaśāsane'smākam idaṃ variṣṭham iti parapakṣadauḥsthityādeva
svapakṣasiddhirāvīteneti . athavā svapakṣasausthityānumānamapyastītyāha --pramāṇadvayasaṃsiddhītyādi .
laukikaparīkṣakāṇāṃ pratyakṣānumānaprāmāṇyaṃ pratyavisaṃvādāt pūrvanyāyena sthitāsthitamṛttvapṛthubudhnādisaṃsthāno-
pādānakāraṇābhyāṃ dvayena dvayasya vā pratyakṣeṇānumānena ca tadviniśceyapadārthadvayasya saṃsiddhiḥ, tayā sampāditaḥ pratyayaḥ pramāṇaṃ jainyāṃ prakriyāyām, tata eva ca pratiṣṭhāpitamatyantaparokṣe'pyarthe merūttarakurudvīpa-samudra-vimāna-bhavana-narakaprastārapramāṇādau śraddhānaṃ yasmiṃstadidam ūrjitaṃ jayati iti pratyāmnāyate,
anyathā prāmāṇyābhāvāt . yathoktam --pratyakṣagrāhe ca sidhyati parokṣagrāhaḥ sidhyet . tadasiddhau
sambhāvanā'bhāva eva, pratyakṣavisaṃvāditvāt, unmattavākyavat   iti .
asya cārthasyetyādi yāvad gāthāsūtramityanena śāstrārambha-sambandha-prayojanābhidhānam . pūrvamahodadhisamutpatitanayaprābhṛtataraṅgāgamaprabhraṣṭaśliṣṭārthakaṇikamātramiti sambandhaḥ, na svamanīṣikayocyate, pramāṇāgamaparamparāgatamevedamityarthaḥ . anyatīrthakaraprajñāpanābhyatītagocarapadārthasādhanaṃ
prayojanam, śiṣyānugrahasyānyathā kartumaśakyatvāt . nayacakrākhyamārabhyaṃ śāstram, tadantareṇa
tadasiddheḥ . śiṣyasya prasaṅgaviprasṛtadhiyo mā bhūdvyāmoha iti saṅkṣiptārthaṃ gāthāsūtramidam --vidhi-niyametyādi . anyaśāsanānṛtatvapratipādanasādhanamidam . arthāpattyā tu bhavatiśuddhapadoccāraṇavad
vidhi-niyamabhaṅgavṛttiyuktatvājjainaṃ vacaḥ satyamiti gamyate .


vidhirācāraḥ sthitiḥsthitiḥ pravṛttirmaryādā... .... niyamaḥ... .... tayorbhaṅgāḥ--1 vidhiḥ, 2 vidhividhiḥ, 3 vidhervidhi-niyamam, 4 vidherniyamaḥ, 5 vidhi-niyamam, 6 vidhi-niyamasya
vidhiḥ, 7 vidhi-niyamasya vidhi-niyamam, 8 vidhiniyamasya niyamaḥ, 9 niyamaḥ,
10 niyamasya vidhiḥ, 11 niyamasya vidhiniyamam, 12 niyamasya niyamaḥ . teṣāṃ
vṛttiḥ svaviṣayasampātanena bhāvanā arthānām . jainasatyatvasādhanavṛttā tu vṛtti-

tadvyācakṣāṇaḥ sūriḥ vidhi-niyamaśabdāvalaukikau iti paro mā maṃsteti tatparyāyaśabdānuccārayati --vidhirācāra ityādi . vidhīyata iti vidhirbhāvasādhano'dhyāhṛtakartrarthaḥ . yo vidadhāti sa
kartā dravyārthaḥ . ko vidadhāti ? piṇḍaśivakādibhāvān mṛdvidadhāti . tayā hi mṛdā śivakādayo
vidhīyante . lakṣaṇatastu anapekṣitavyāvṛttibhedārtho dravyārtho vidhiḥ, loke dṛṣṭatvāt . ādānamaryādayā
cāra ācāra ātmarūpāparityāgaḥ pararūpānapekṣaḥ . evaṃ sthityādiṣu yojyam . paryāyārthatastu niyamaḥ,
nirādhikye, ādhikyena yamanaṃ niyamaḥ parasparaprativiviktabhavanādidharmalakṣaṇaḥ pratikṣaṇaniyato'vasthāviśeṣo yugapadbhāvyayugapadbhāvī vā rūpādiḥ śivakādiśca yo yo bhavati sa eva sa eveti . paryāyaśabdānāṃ
śeṣāṇāmapyayamartho yathākṣaraṃ yojyaḥ .
tayorbhaṅgā vidhirvidhividhirityādi . tatra vidhiranapekṣitabhedānugativyāvṛttivyāpāro
yathā gauriti . vidhividhistu śuklādibhedaniyamavādinaṃ pratyabhedapratipādanavyāpṛtaḥ--ko'yaṃ śuklādibhedo
nāma gotvavyatiriktaḥ ? iti . vidherniyamo'tiprasaktasya viśeṣe'vasthāpanaṃ vidhipradhānasyaiva tadaṃśe'vasthāpanam, yathā gāṃ śuklāmānayeti . tadubhayātmakaṃ vidhervidhi-niyamam . vidhi-niyamaṃ tu
vidhiśca niyamaśca vidhi-niyamam, dvandvaikavadbhāvaḥ, tulyakakṣau vidhiniyamāveva sahitau, dvyātmakaṃ
sarvamiti . śeṣā yathāyogametadvyākhyānusāreṇa vyākhyeyā bhaṅgāḥ . sāmānyena tu kāraṇaṃ vidhiḥ, kāryaṃ
niyamaḥ, ubhayaṃ vidhi-niyamam, śeṣāstadvikalpā eva .
evaṃ bhaṅgān vyavasthāpyedānīṃ vṛttiṃ vyākhyātukāma āha --teṣāṃ vidhi-niyamabhaṅgānāṃ vṛttiriti .
tasyāstu lakṣaṇam --svaviṣayasampātanena bhāvanā arthānām, ātmīya ātmīye viṣaye viṣaye'vatārya
yayā tadarthā bhāvyante . tathāhi--tathā bhavanti nānyatheti, nitya evākṛtakatvādākāśavat, anitya eva
kṛtakatvād ghaṭavad veti . yathoktam --dravyasyānekātmano'nyatamaikātmāvadhāraṇamekadeśanayanānnayaḥ
  iti . pratyakṣānumānābhyāṃ pūrvavat sthitāsthitamṛttvapṛthubudhnādisaṃsthānopādānakāraṇābhyāṃ vṛtti

rvivakṣitadvādaśavikalpaviśeṣaṇā, anyathā avṛttitvameva vakṣyamāṇavat . sā ca
vidhyādipratyekavṛttirūpākhyānasamadhigamyā .
tatra vidhivṛttistāvad yathālokagrāhameva vastu, svaparaviṣayatāyāṃ sāmānyaviśeṣayoranupapatterasaṃstato vivekayatnaḥ śāstreṣviti .
sāmānyaviśeṣau hi svaviṣayau paraviṣayau vā syātām . tatra sāmānyaṃ tāvadekasya sarvatvād yadi svaviṣayam, sāmānyavirodhaḥ . yadi sāmānyam, tata
tattvamityata āha --jainasatyatvasādhanavṛttā tu vṛttirvivakṣitadvādaśavikalpaviśeṣaṇeti, tatsamā-
hāraikarūpatayā tattvānvākhyānamityarthaḥ, anekasambandhidevadattapitṛputratvādidharmasamāhāraikarūpavastutattvānvākhyānavat . anyathetyekāntāvadhāraṇe pratyekaṃ svarūpānavadhāraṇāt avṛttitvameva vakṣyamāṇavaditi, taditthamidameva śāstraṃ vartsyatīti parasparavyāhatatattvāstvavṛttaya eva tā ityarthaḥ . vṛttitattvaviniścicīṣāyāṃ sā ca vidhyādipratyekavṛttirūpākhyānasamadhigamyeti tadvyākhyā kāryā . kiṃ kāraṇam ?
tatsamudāyakāryatvāt tasyāḥ .
imamarthaṃ vistareṇa vyākhyātukāma uddiśati --tatra vidhivṛttirityādi . tatra etāsvanantaroddiṣṭāsu
vidhyādivṛttiṣu vidhivṛttistāvad yathālokagrāhameva vastu . lokasya grāhaḥ, grāhavad grāhaḥ, yathā
jalacaro grāhaḥ prāṇyantarāṇyabhyātmākarṣati tathā loko'pi svābhiprāyasakāśaṃ sarvamākarṣati . yo yo
lokagrāho yathālokagrāham, evetyavadhāraṇāllokābhiprāyaṃ nātivartate vastvityarthaḥ . parīkṣakābhimānināṃ
tu tīrthyānāṃ svaparaviṣayatāyāṃ sāmānyaviśeṣayoranupapatterasaṃstato lokābhiprāyād vivekayatnaḥ
śāstreṣviti . itiśabdo hetvarthe, yasmādetamarthaṃ pratipādayiṣyāmastasmād yathālokagrāhameva vastu, tato
lokābhiprāyādvivekayatnānarthakyam .
tat kathamiti cet, ucyate --sāmānyaviśeṣau hi svaviṣayau paraviṣayau vā syātām,
vastunaḥ sāmānyaṃ ghaṭādervastuna ātmani varteta, parasya vā paṭāderātmani ghaṭādvyatiricyamāne . caturṣvapyeṣu vikalpeṣu sāṅkhyādīnāṃ doṣa iti manyamāno laukikaḥ pakṣaṃ grāhayati dudūṣayiṣuḥ sopapattikam
--tatra ādyaṃ sāmānyaṃ tāvadekasya sarvatvād yadi svaviṣayam . sarvamekamekaṃ ca sarvam,
kasmāt ? kāraṇasya vaiśvarūpyāt . yathāha--

sarvaṃ sarvātmakam . yadyevaṃ kasmāt sarvamekatra nopalabhyate sarvatra caikamiti ? ucyate--deśakālākāranimittāvabandhāttu na samānakālamātmābhivyaktiḥ . te manyāmahe jalabhūmyorapyetat
pāriṇāmikaṃ rasādivaiśvarūpyaṃ sthāvarasya jaṅgamatāṃ gatasya jaṅgamābhyavahṛtavanaspatyāderjaṅgamaśarīrapariṇāmāpannasya, jaṅgamasyāpi sthāvaratāṃ gatasya sthāvarābhyavahṛtasya tatpariṇatasya, evaṃ sthāvarasya
sthāvaratāṃ gatasya jaṅgamasya jaṅgamatāṃ gatasya . tasmāt sarvaṃ sarvātmakam   .



ātmā na bhavati, anekārthaviṣayatvāt sāmānyasya; atha ātmā, tato na
sāmānyam, ekatvādātmanaḥ; senāhastinoriva .
athocyeta--ātmaiva sāmānyam . sattvādirghaṭāderātmā, sa hi tatsamudāyakārya-

tata ekasya sarvatvāt sarvasya caikatvāt svaviṣayaṃ sāmānyaṃ ghaṭasyātmani vartata iti paramataṃ
pradarśyottaramāha--yadyevam, sāmānyavirodhaḥ sāmānyasya virodhaḥ sāmānyena ca virodhaḥ .
tat katham ? ucyate --yadi sāmānyam, tata ātmā na bhavati, anekārthaviṣayatvāt
sāmānyasya . kaścidarthaḥ kenacidarthena kaiściddharmaiḥ samāno bhavatīti kṛtvānekārthaviṣayaṃ sāmānyam .
tasmādanekārthaviṣayatvāt sāmānyasya vastunaḥ svamātmā ghaṭāderekarūpasya na bhavati, ekatvādātmanaḥ,
sāmānyasya ca nivṛtterātmanaśca, ātmābhāvāt kasya sāmānyam ? . atha mā bhūdeṣa doṣa ityātmeṣyate,
tato'pi na sāmānyam, ekatvādātmanaḥ kena sāmānyaṃ tasya ? ityātmanaḥ sāmānyena virodhaḥ,
samānabhāvo hi sāmānyam . senāhastinoriveti, hastyaśvarathapadātisamūhaḥ senetyanekārthāpekṣāṃ darśayati,
hastīti caikārthatāṃ darśayati .
athocyeteti sa parihartukāmasya parasyābhiprāyamāha . syādeva virodho yadi ātmanaḥ sāmānyam
iti bhedena svatvamabhyupagamyeteti . yadyapi vyatirekārthaṣaṣṭhīprāpitaḥ svasvāmyādibhedaḥ tathāpyadoṣaḥ,
vyapadeśivadbhāvāt rāhoḥ śiraḥ ityādyavyatirekaṣaṣṭhīdarśanāditi . kiṃ tarhi ? brūmaḥ--iha tu ātmaiva
sāmānyam . kiṃ tat ? ghaṭādeḥ sattvādirātmā . yathoktam--
ādhyātmikāḥ kāryātmakā bhedāḥ śabda-sparśa-rasa-rūpa-gandhāḥ pañca trayāṇāṃ sukha-duḥkha-mohānāṃ
sanniveśamātram . kasmāt ? pañcānāṃ pañcānāmekakāryabhāvāt, sukhānāṃ śabda-sparśa-rasa-rūpa-gandhānāṃ
prasādalāghavābhiṣvalāghavaprasavābhiṣvaṅgoddharṣaprītayaḥ kāryam, duḥkhānāṃ śoṣatāpabhedopaṣṭambhodvegāpadveṣāḥ, mūḍhānāṃ
varaṇasadanāpadhvaṃsanabaibhatsyadainyagauravāṇīti . tathā karaṇātmakāḥ śrotra-tvak-cakṣu-rjihvā-ghrāṇavāg-hasta-pāda-pāyū-pastha-manāṃsyekādaśa tairyagyona-mānuṣa-daivāni bāhyāśca bhedāḥ sattvarajastamasāṃ
kāryaṃ samanvayadarśanāt  iti .
evaṃ pṛthivyādi gavādi ghaṭādi . tasmāt sattvādirghaṭāderātmā . sa hi tatsamudāyakāryatvāt
sāmānyam . tasmādātmaiva sāmānyamiti .


tvāt sāmānyam . evaṃ sati ātmabhedaḥ--sukhaṃ sukhaṃ ca sukhādisamudayaśca, tadātmatvāt . evaṃ śeṣāvapi . tataśca triguṇavipariṇāmakāraṇakalpanāvaiyarthyam .
nityameva tryātmakamiti cet, ekatvanityatvāt prakāśa-pravṛtti-niyamabhedābhāvādanārambhaḥ . ubhayasya cābhāvaḥ . yathā ca pradhānāvasthāyāṃ tritvaikatvādivirodhadharmasambandho'vyatiriktatriguṇaikarūpatā ceṣyate sadā triguṇaikatvāt tritvai-

atra brūmaḥ --evaṃ satyātmabhedaḥ, samudāyaikakāryatvāt sukhādi ekamasāmānyamitīṣṭasya sāmānyasya bhedaḥ . tat kathamiti cet, ucyate --sukhaṃ sukhañca sukhādisamudayaśca . sattvaṃ sukham, rajo
duḥkham, tamo mohaḥ . tat trayamaikātmyāpannamekameveti sukhasya sukhatvaṃ tatsamudāyatvaṃ ca prāptam . kiṃ
kāraṇam ? tadātmatvāt, yasmāt sukhādyātmakaḥ samudāyaḥ samudāyātmakaṃ ca sukham . evaṃ śeṣāvapīti duḥkhamohāvatidiśati . evaṃ duḥkhaṃ duḥkhañca duḥkhādisamudāyaśca, moho mohaśca mohādisamudayaśca .
tataḥ ko doṣa iti cet, tataśca triguṇavipariṇāmakāraṇakalpanāvaiyarthyam . samudāyaikakāryāṇāṃ 
trayāṇāmekatvābhyupagamādekastatsāmyāvasthāviśeṣaḥ, tasmāccāvasthāviśeṣādapracyutatvāt kuto guṇānāṃ
vaiṣamyam ? vaiṣamyābhāve kutaḥ prakṛtermahadahaṅkāratanmātrabhūtendriyādipūrvottarahetukāryabhāvaḥ ?
atrāśaṅkā --nityameva tryātmakamiti cet, pradhānāvasthāyāmapi triguṇatvānnityaṃ sarvakālaṃ
tryātmakaṃ sattvarajastama+ātmakamato guṇavaiṣamya-vipariṇāma-kāraṇatvānyupapadyante sukhādisamudāyātmakatve'pyātmabhedadoṣaśca nāstīti . etadapi vāṅmātratvādanuttaram, tathāpi tu sutarāṃ tathā,
ekatvanityatvāt prakāśa-pravṛtti-niyamabhedābhāvādanārambhaḥ . ekatvasya nityatvāt ekatvena vā
nityatvāt, sadaikatvādityarthaḥ . prakāśa-pravṛtti-niyamakāryabhedaḥ sattvarajastamasāṃ yo'bhyupagamyate bhavadbhirācārya-pavana-pāṣāṇavat, tadyathā--nāṭakācāryaḥ svahastotkṣepaṇādinā prakāśātmanā ātmano nartikāyāśca
vyavatiṣṭhate, pavanaḥ parṇacalanādinā svaparapravartanena vyavatiṣṭhate, naustambhanapāṣāṇakaḥ svaparaniyamanena
vyavatiṣṭhate tathā sattvarajastamāṃsi ityetannopapadyate, sarvakālamekatvanityatvāt tritvābhāvaḥ, tatastadanārambhaḥ pradhānāvasthāyāmiva guṇānāṃ sarvakālaṃ kāryānārambho nirvyāpāratvāt . vaiṣamyanirmūlatā ca,
ārambhābhāvāt . ubhayasya cābhāvaḥ kāraṇasya kāryatvasya ca, athavā ātmanaḥ sāmānyasya ca,
sukhādeḥ samudāyinastatsamudāyasya ca pradhānasya . kiṃ kāraṇam ? anyatarāvyavasthāne'nyatarasyāvyavasthānāt . tat kathaṃ bhāvyata iti cet, ucyate --yathā ca pradhānāvasthāyāmityādi yāvat
tritvaikatvādivyatikrameṇeti . tritvaikatvādītyuktaparāmarśaḥ, yathā tritvamekatvaṃ ca viruddhau dharmāviṣyete
evamavayavā avayavī ca, anyadananyacca, ātmā cānātmā ca, sarvamasarvaṃ cetyādi . ādigrahaṇāt sūkṣmaṃ

katvādivyatikrameṇa, evaṃ śabdādau triguṇāvyatirekaikarūpatvaṃ virodhadharmasambandhaśca
tanmayatvāt . tataśca sarvasyāvasthānāt kāraṇakāryaniyamābhāvād yadṛcchāmātratvādaṅgīkṛtapuruṣārthayatnārthahāniḥ .
sāmānyaviśeṣayośca sambandhitvādekatarābhyupagame'nyatarasyāvaśyāpekṣyatvāt sāmānyābhyupagame niyamapakṣāpattirapi .
paraviṣayatāyāmapi asamānāvasthānādasāmānyam . kiṃ kāraṇam ? anavadhṛtaikatarakāraṇatvād dravyādīnām .
sthūlaṃ cetyādi sāmarthyādāpādanīyam . eṣa dṛṣṭāntaḥ . sādharmyaṃ sadā triguṇaikatvāditi . yathā tatra
tritvaikatvādyātmasvatattvavyatikrameṇeti virodhadharmasambandho'vyatiriktatriguṇaikarūpatā ceṣyata
iti pradhānasyaiva dṛṣṭāntasya varṇanam . evaṃ śabdādāviti dārṣṭāntikopanayaḥ, triguṇāvyatirekaikarūpatvaṃ virodhadharmasambandhaśca śabdatanmātrādiṣu, tatkāryeṣvākāśādiṣu bhūteṣvekaguṇādivṛddheṣu, tadvikāreṣu ca gavādighaṭādiṣu ca, śrotrādiṣvekādaśasvindriyeṣu ca pradhānadharmā āpādyāḥ . kiṃ kāraṇam ?
tanmayatvāt, sattvādiguṇamayaṃ hi tat . tataśca sarvasyāvasthānāt pradhānāvasthāyāmiva na kiñcit
sūtrādi paṭādi vā kasyacit kāraṇaṃ kāryaṃ vā pramāṇaṃ prameyaṃ veti niyamābhāvāt sarvatra yādṛcchikī
pravṛttiḥ prasaktā, yadṛcchāmātratvānna pradhānamahadahaṅkārādikāraṇakāryanaiyamyam . tataśca yadṛcchāmātratvādaṅgīkṛtapuruṣārthayatnārthahāniḥ . puruṣaścaitanyasvarūpaḥ, tasyārtho dvividhaḥ--śabdādyupalabdhirādiḥ guṇapuruṣāntaropalabdhirantaḥ, tat kṛtvā tadvinivartata iti tasmai puruṣārthāya yatnaḥ pradhānasya, tasya yatnasya
arthaḥ prayojanam, tasya hāniryādṛcchikatvāt . tasya ca hānau pradhāna-puruṣa-saṃyogatritvaparijñānārthaśāstrayatnārthahānirapi .
sāmānyaviśeṣayośca sambandhitvādityādi yāvad niyamapakṣāpattirapi . sāmānyaṃ viśeṣa
ityetau parasparasambandhinau, ādyantavat pitāputravadvā . tatra yadi sāmānyamabhyupagamyate viśeṣāpekṣitvāt
sāmānyasya viśeṣo'vaśyaiṣyaḥ, pitṛtvābhyupagame putratvābhyupagamavat . viśeṣābhyupagame ca sāmānyābhyupagamastadvadevetyataste balādeva viśeṣapakṣāpattirapi niyamapakṣāpattirityarthaḥ . apiśabdāt prāguktadoṣāpattiḥ .
evaṃ tāvat svaviṣayatve sāmānyasya doṣā uktāḥ .
paraviṣayatāyāmapyasamānāvasthānādasāmānyam . amukhyasāmānyānāṃ sadṛśānupravṛttivyāvṛtti

tatra dravyamapi bhavanalakṣaṇaṃ yugapadayugapadbhedabhāvimṛdbhavanaparamārtharūpādiśivakādivṛtti vyāpi .
lakṣaṇānāṃ pareṣṭānāṃ pareṣṭānāṃ paraviṣayāṇāmasambhavāt sveṣṭasamānabhavanalakṣaṇasāmānyasambhavāt parakīyamasāmānyamevetyupari upasaṃhariṣyati laukikaḥ, tat siddhaṃ kṛtvā tāvadāha --asamānāvasthānādasāmānyamiti . tat punardravyakṣetrakālabhāvaviṣayam, te hi dravyādayaḥ pare parairiṣyamāṇā ghaṭādervastunaḥ, tadapi
parasattadapekṣayā samānamityucyate nātmānameveti paraviṣayam . kiṃ punaḥ kāraṇaṃ tadasāmānyam ? ityata
āha --anavadhṛtaikatarakāraṇatvāditi, nāvadhriyate dravyameva kṣetrameva kāla eva bhāva eva vā kāraṇamiti .
evaṃ tarhi ekatamakāraṇatvāt iti vācyam; na cātra ḍataraḍatamau prāpnutaḥ, kasmāt ? anya-kiṃ-yat-tado
nirdhāraṇe dvayorekasya ḍatarac . vā bahūnāṃ jātiparipraśne ḍatamac pā॰ 5 . 3 . 91-92 ityatra
ekaśabdasyāpaṭhitatvāt . evaṃ tarhyātiśayikaḥtarhyātiśāyikaḥ tarappratyayaḥ . samānaguṇeṣu hi sparddhā bhavati, guṇavacanābhāvānneti cet, kāraṇatvaguṇato'tiśayo bhaviṣyati . evaṃ tarhi tamabastviti cet, dvayordvayoḥ prakarṣavivakṣāyāṃ
tarabityadoṣaḥ . athavā ekācca prācām pā॰ 5 . 3 . 94 iti jātiparipraśne'styeva ḍatarajityadoṣaḥ . kena
anavadhṛtamekatarakāraṇatvaṃ dravyādīnāmiti cet, ucyate--laukikairvyavahāranayapradhānaiḥ, sa ca ārhatanayaikadeśa eva . na punaryathā śāstrakārāḥ sāmānyameva viśeṣa eva dravyādyanyatamadeva vā kāraṇaṃ kāryaṃ
vetyavadhārayanti .
kathaṃ punardravyādikāraṇatāvadhāryate na veti ? ucyate--dravyaṃ tāvat tatra dravyamapi bhavanalakṣaṇaṃ
vyāpītyabhisambhantsyate . apiśabdāt kṣetramapi . sarvatantrasiddhānte vyākaraṇe dravyaṃ ca bhavye
pā॰ 5 . 3 . 104 ityuktatvād bhavatīti bhavyaṃ bhavanayogyaṃ vā dravyam . dravati droṣyati dudrāveti druḥ,
drorvikāro'vayavo vā dravyam, du dru gatau pā॰ dhā॰ 944--945, sadaiva gatyātmakatvād vipariṇāmātmakaṃ
hi tat . na tu yathā guṇasandrāvo dravyam pātañjalama॰ 5 . 1 . 119 kriyāvad guṇavat samavāyikāraṇamiti dravyalakṣaṇam vai॰ sū॰ 1 . 1 . 15 iti vā . kathaṃ bhavatīti cet, bhidyate iti bhedaḥ, bhedena
bhavituṃ śīlā tasyā dharmo vā sādhu bhavatīti vā bhedabhāvinī mṛt, tasyā bhavanaṃ bhedabhāvimṛdbhavanam,
tadeva paramo'rthaḥ, ko'sau ? rūpādayaḥ śivakādayaśca . te punaryathāsaṅkhyaṃ yugapadayugapacca bhedabhāvimṛdbhavanaparamārtharūpādiśivakādayaḥ, samānādhikaraṇasamāsaḥ . punarapi te vṛttirasya teṣu vā vṛttirasya tadidaṃ yugapadayugapadbhedabhāvimṛdbhavanaparamārtharūpādiśivakādivṛtti . kiṃ tat ? dravyam . vyāpnotīti vyāpi,

kṣetramapi sarvagatinivāsavṛttisvatattvamekaikabhāvārthasaṅghātasamavasthānātmā
rūpādi-grīvādyekagamanasamavasthānavyavasthāpitapṛthivyādi-ghaṭādi vyāpi viśvasya
saddravyayugapadayugapadbhāvirūpādiśivakādibhāvavispanditasya .
na kvacidapi na pravartate . yathā rūpādiśivakādayo mṛdo bhavanamātraṃ tathā yugapadbhūtaṃ pṛthivyādi paramārthaḥ
pṛthivyaptejovāyvākāśādi dravyabhavanamātram . pṛthivyāścāśmaloṣṭādi, tathā'pāṃ himakarakādi, tejaso'pyarcirādisvabhedā ityādi . ayugapadbhūtaṃ vrīhi-bījā-ṅkura-patra-nāla-kāṇḍa-puṣpa-phala-śūka-kaṇa-tuṣādi
paramārtha iti sarvaṃ dravyabhavanamātram, ekapuruṣapitṛputratvādivasāttāṃvattāṃstān bhāvān bhavatīti dravyam .
kṣetramapi vyākaraṇasiddhāntagatyaiva kṣi nivāsagatyoḥ pā॰ dhā॰ 1407 iti sarvasya siddhaṃ
sarvagatinivāsavṛttisvatattvam . gatirvyāptiḥ . nivāsastathāvasthānam . sarvabhāvānāṃ prāptyavasthānopakāreṇa
vartata iti tadvṛttisvatattvam . pradeśaracanāviśeṣo hi kṣetram . ekaikabhāvārthasaṅghātasamavasthānātmā,
ekaikasya ghaṭapaṭāderbhāvasyārthe pṛthubudhnādirūpeṇa saṃhatya samavasthitasya ātmā svarūpatattvaṃ pradhānamityarthaḥ .
kiṃ kāraṇam ? kṣetrābhāve tadabhāvāt kṣetrānugrahādeva tadbhāvāt . yathāsaṅkhyaṃ rūpādi-grīvādyekagamanasamavasthānavyavasthāpitapṛthivyādi-ghaṭādi . yathāsvaprakriyaṃ vaiśeṣikādīnām rūpa-rasa-gandha-sparśavatī
pṛthivī vai॰ sū॰ 2 . 1 . 1, śabda-sparśa-rūpa-rasa-gandhātmā pṛthivī, kakkhaṭalakṣaṇā veti . evaṃ ghaṭo'pyavayavī, guṇasamudayamātram, prajñaptisan veti vikalpanāmātram . lokanayena tu ta eva hi rūpagrīvādyavayavā
rūpādayo grīvādayaścaikagatayastathā tathā samavasthitāḥ pṛthivyādīn ghaṭādīṃśca vyavasthāpayanti yatra tat
kṣetram . kiṃ hi tat pṛthivyāḥ pṛthivītvaṃ rūpādyekagatisamavasthānādanyat, ghaṭasya vā grīvādyekagatisamavasthānādanyad ghaṭatvam ? tasmāt sarvagatinivāsavṛttisvatattvaṃ tat . vyāpi viśvasyetyādi yāvadvispaṃditasya . viśvaṃ saddravyaṃ ca vyāpnoti yugapadayugadbhāvirūpādiśivakādibhāvavispaṃditaṃ
pṛthivyabādi ghaṭapaṭādi vipariṇāmajātaṃ cetyarthaḥ .


kālo'pi yugapadayugapatkālasvatattvabhūtapadārthanirūpitavṛttiḥ--anekaprabhedopavarṇyāstikāyapṛthivyādiyugapadvṛttiḥ, ādāna-dhāraṇa-pācana-nisarjanasalilanirvartyavrīhikaṇaudanādinirvṛttivṛttiṣu ayugapadvṛttiḥ .
dravyādyapi tu rūpādiśivakādiyugapadayugapadbhāvibhāvāḥ, uktavadeva tathā

kālo'pītyādi . kālo'pi paraviṣayaṃ sāmānyam . pariṇāmavatī kriyaiva kālaḥ, kalanaṃ kālaḥ,
kalāsamūho vā . yathā--māsamāste godohamāsta iti . vartanaṃ bhavanamiti tatparyāyo vartanālakṣaṇo vā dravyātmā .
sa ca yugapadayugapatkālasvatattvabhūtapadārthanirūpitavṛttiḥ, pūrvoktarūpādiśivakādipariṇativad vakṣyamāṇāstikāyasalilanirvartyapṛthivī vrīhikaṇaudanādivadvā . tadyathā--yugapadvṛttistāvadanekaprabhedopavarṇyetyādi
yāvad yugapadvṛttiḥ . sāṅkhyādiprakriyopavarṇyāsta eva hi dharmādharmākāśapudgalajīvāstikāyāḥ saprabhedāḥ,
athavā pṛthivyādaya eva astikāyāḥ vidyamānakāyāḥ, te yatra yugapadvartante sa tadyugapadvṛttiḥ kālaḥ .
yatra ca ādāna-dhāraṇetyādi yāvannirvṛttivṛttiṣvayugapadvṛttiriti . yathoktam—
ādānīyāstrayo māsāstrayo māsāstu dhāraṇāḥ .pācanīyāstrayo māsāstrayo māsā visarjanāḥ ॥  
iti . ipradānyāḥ pūrva uttaraḥ pūrvottaraśca vāyavaḥ, śeṣāḥ śoṣakāḥ . atrāpi pratiprakriyamādityasantāpāpītasaliladhāraṇa-pācana-nisarjanavat, dhūma-jyotiḥ-salila-marutsaṅghātameghādāna-dhāraṇa-pācananisarjanavat, visrasāpariṇatapudgalavikārābhratvādivadvā, pudgalāvinābhāvād devavaikriyāderapi ādānād
dhāraṇam, dhāraṇāt pācanam, pācanānnisarjanam . nisṛṣṭasya salilasya kāryāṇi bhūmidravībhāvavanaspatyoṣadhiprarohapuṣpaphalaprāṇiśarīrāpyāyanādīni . tato'pi kāryāntarāṇyāhārabalavapuḥsthāmādīni ghaṭapaṭādinirvṛttayaścetyādi . nirvṛttayaḥ kāryāṇi, tāsāṃ nirvṛttīnāṃ vṛttiṣvayugapadvṛttiḥ kāla eva, tadupaṣṭambhajanyatvāt teṣāṃ
bhāvānāmiti .
idānīṃ bhāva ucyate . sa tu pūrvokteṣu dravyādiṣu bhavanaṃ bhāva ityuktatvādukta eva .
taddarśayannāha --dravyādyapi tvityādi . guṇaparyāyavad dravyam tattvārthasū॰ 5 . 37 ityuktam . guṇā
rūpādayaḥ, śivakādayaḥ paryāyāḥ, te yugapadayugapadbhāvinaḥ, ta eva bhāvāḥ . kṣetrakālau ca dravyameva,
bhavanasāmānyādbhāva eva vā . tasmānna tāni dravyādīni yugapadayugapadbhāvibhāvavyudāsena bhavitumarhanti

bhavanāt teṣām, anyathā dravyādīnāṃ vandhyāputravadabhāvatvāpatteḥ . bhāvo'pi
sarvavastutattvavyāpī .
ata etāni ghaṭādivastvātmasāmānyapakṣagrāhiṇāpyavaśyāpekṣyāṇi, pratyakṣata eva tathātmatvāt; kimu paraviṣayamukhyasāmānyapakṣavādinā ? pratyakṣata eva
tathā tathā paraviṣayasya samānasya bhavanāt, pareṇa samānena bhūyate .
kathañcidapīti uktavadeva ityatidiśati . tathābhavanāt teṣāmiti tadeva bhavanaṃ hetutvena vyāpārayati .
anyatheti bhavanasāmarthyābhāve dravyādīnāṃ vandhyāputravadabhāvatvāpatteḥ, na santi dravyādīni bhavanaśūnyatvād vandhyāputravat . pañcamīnirdeśāt tadvaidharmyeṇa bhavanahetutvamāvītenāha . neṣyate ca dravyādīnāmabhāvatvam, bhāvatvamevaiṣām . bhāvaśca bhavanasambandhī ghaṭavat . ato dravyādīni bhavanasambandhīni . bhavanaṃ
dravyādīn vyāpnotītyata āha --bhāvo'pi sarvavastutattvavyāpīti .
ata etānītyādi yāvadapekṣyāṇīti . etasmāt pratipāditopapattibalād dravyādīni bhāvaparyantāni bhavanapradhānānyapratyākhyeyāni tasmād ghaṭādivastvātmasāmānyapakṣagrāhiṇāpi svaviṣayasāmānyavādinetyarthaḥ . apiśabdāt svagrāharaktamanasāpi satā tvayā avaśyāpekṣyāṇi sāraṃ sārameṣitavyānītyarthaḥ .
kiṃ kāraṇam ? pratyakṣata eva tathātmatvāt . dṛśyate eva hi dravyādyekarūpabhavanasāmānyatoktavidhinā .
kimu paraviṣayamukhyasāmānyapakṣavādineti, dravyādīnāṃ parasparabhinnānāṃ samānabhavanānmukhyaṃ sāmānyam,
lokaścaivaṃvidhasāmānyavādī, vyavahāranayānuyāyitvāt . na tu yathā sāṅkhyādiṣu sādṛśyānyāpohatattvādi pramāṇaviruddham . taccopacaritaṃ bhavitumarhati na mukhyam, sādṛśyānuvṛttīnāṃ loke samānena
bhūyate iti sāmānyalakṣaṇasyādṛṣṭatvād dṛṣṭatvāccāsmadiṣṭasya laukikasya sāmānyasyetyata āha—
pratyakṣata eva tathā tathā paraviṣayasya samānasya bhavanāt, tena tena prakāreṇa dravyakṣetrakālabhāvāpekṣayugapadayugapadbhāvibhāvasya rūpādiśivakādirūpasya samānasya bhavanāt . sarvatantrasiddhāntena vyākaraṇena
lokānuvṛttinā niruktiṃ tattvānuvādinīmapyāha --pareṇa samānena bhūyata iti, samāno bhavatītyarthaḥ .
samānabhāvaḥ sāmānyam, yad bhavanti sarvabhāvāḥ sa teṣāṃ bhāva iti svārthiko bhāvapratyayaḥ . svabhāvasambandhārthā cātra kartṛlakṣaṇā ṣaṣṭhī tasya bhāvaḥ iti . yathā--śilāputrakasya śarīram iti .


tathā ca sarvasyāsya jagato dravyādyapekṣayā tathā tathā viśeṣaṇaikatā, tadbhedatvasambandhatvābhyām, vikacasurabhiśarannīlotpalavat . tatrānyasya kasyacidapohyasya sadṛśasya tattattvasya vā samānasyābhāvāt sāmānyānupapattiḥ . uditadoṣānubaddhā ekasarvatvāt svasāmānyāpattirvā .

evaṃ sāmānyaṃ vyākhyāyedānīṃ tadarthopasaṃhāreṇānumānamāha --tathā cetyādi yāvad viśeṣaṇaikatā .
tathā ceti evaṃ ca kṛtvā pratipāditaparasparabhedatve parasparasambandhaikyāpattau ca sarvasyāsya jagato dravyadeśakālabhāvāpekṣayā tena tena prakāreṇa viśeṣaṇaikatā . dravyaṃ kṣetreṇa kālena bhāvena ca viśiṣyateviśeṣyate,
dravyeṇa kṣetramitarau ca, evaṃ taistat parasparataśca tāni . yathāṅgulirvakrapraguṇatādyayugapadbhāvibhāvai rūpādiyugapadbhāvibhāvaiḥ deśena taṃdrataddravyāntaraiśca viśiṣyateviśeṣyate aṅgulirvakrā ṛjvī pradeśe'sminnākāśasya vartate
pradeśinī adhunā ityādi tathaikaikamapi vastu ghaṭapaṭādi na kenacinnābhisambadhyate tathā tathā
viśiṣyateviśeṣyate ca tadbhedatvasambandhatvābhyām . prayogaścātra--dravyādiviśeṣaṇasambandhī ghaṭaḥ, vastubhedatve 
sati tatsambandhatvāt, vikacasurabhiśarannīlotpalavat . vikaca-mukulitādi kṣetraviśeṣaṇam, surabhinīlatādi sahakramabhāvirūpādibhāvaviśeṣaṇam, śaraditi kālaviśeṣaṇam . utpalamiti dravyam, tadapi
teṣāṃ viśeṣaṇameva vyavacchedakatvāt .
evamanekatvasāmānyamāpādya prāk pratijñātaṃ paraviṣayatāyāmapyasamānāvasthānādasāmānyaṃ pareṣāmiti taddarśayati --tatrānyasya kasyacidapohyasya sadṛśasya tattattvasya vā samānasyābhāvāt
sāmānyānupapattiḥ . evamāpāditaparasparaviśiṣṭaikatvajagato ghaṭaikatvamātratve'rthāntarābhāvāt kuto'rthāntarāpohalakṣaṇaṃ vidvanmanyādyatanabauddhaparikḷptaṃ sāmānyam ? kuto vā samānaṃ dṛśyata iti sadṛśam, sadṛśabhāvaḥ sādṛśyamiti sādṛśyalakṣaṇaṃ sāmānyam, sadṛśasya tasyābhāvāt ? kuto vā tattattvam ? tasya
bhāvastattvam, tattattvamasya tattattvam, tattu bhinne bhavati samānānekārthānuvṛttilakṣaṇaṃ sattvadravyatvaguṇatvakarmatvādi .
syānmatam--parasparaviśiṣṭaikatvādeva tatsamudayaḥ paraviṣayasāmānyamiti . etaccāyuktamityata āha—
uditadoṣānubaddhaikasarvatvāt svasāmānyāpattirvā . yaduktaṃ prāk sa tatsamudāyakāryatvāt sāmānyam ityatra evaṃ satyātmabhedaḥ--sukhaṃ sukhaṃ ca sukhādisamudayaśca, tadātmatvāt . evaṃ śeṣāvapi

saṅghātāvasthānabhedādvā ghaṭapaṭavadatyantabheda eva sarvārthānām . tathāhi--paramāṇvādīnāṃ ghaṭo bhavati, ghaṭasya vā kapālāni . anavasthāne vā nityapravṛttatvāt
sarvārthānāṃ samayamapi tathā samavasthānaṃ nāsti yathā samānatā nirūpyeta .
athāntareṇa rūpaprāptimuktipratyayābhyāṃ daṇḍivad vyaktibhinnārthasiddhi-
ityādi yāvat sāmānyaviśeṣayośca tatsambandhitvādekatarābhyupagame niyamapakṣāpattirapi iti . svaviṣayasāmānyāpattirveti vāśabdo vikalpārthaḥ svasāmānyapakṣābhihitasarvapūrvottarapakṣavikalpapradarśanārthaḥ, dravyaṃ
dravyaṃ ca dravyādisamudayaśca ityādi vikalpajātaṃ sarvamihāpi saṃbhavato yojyam .
tathā saṅghātāvasthānabhedādvā ghaṭapaṭavadatyantabheda eva sarvārthānām . yadi saṅgrahanayadarśanena
sarvamekam, atha ṛjusūtranayadarśanena sarvaṃ bhinnam, tathāpi saṅghātenāvasthitānāṃ ghaṭapaṭavadatyantaṃ parasparato
bheda eva, naikatvaṃ sarvārthānām . nanūktam--saṅgrahanayadarśanenaikamiti, satyamuktam, tattu saṅghātenāvasthitānāṃ
nopapadyate dṛṣṭaviruddhatvādityabhiprāyaḥ . tataḥ kimiti cet, tathāhi--evaṃ ca kṛtvā, kiṃ ? paramāṇvādīnāṃ
ghaṭo bhavati ghaṭasya vā kapālāni, pitā putraḥ kaḥ sambandha ityarthaḥ . ghaṭasya vā kapālānīti tadvināśajanyatvasyāpyasambandhaṃ darśayati . ādigrahaṇād dvyaṇukatryaṇukādīnāṃ grīvādīnāṃ cānyatra saṅghātasamavasthānabhedāt samavasthānakṛta eva teṣāṃ sambandhaḥ, tathā ca samānaṃ bhavanti te .
syānmatam--evaṃ vyākhyātustavaiva matena parasparavilakṣaṇānāmarthānāṃ bhedādevānavasthānaṃ prāptam,
dravyādibhedabhinnānāmanyonyanirapekṣāṇāṃ saṅghātasamavasthānābhāvāditi . atrocyate --anavasthāne vā nityapravṛttatvāt sarvārthānāṃ samayamapi tathā samavasthānaṃ nāsti yathā samānatā nirūpyeta, parasparanirapekṣotpādavināśatvādityarthaḥ .
evaṃ sarvaikabhinnapakṣayoḥ sāmānyābhāva uktaḥ . pakṣāntare'pi vaktukāmaḥ grāhayati --athāntareṇa
rūpaprāptimityādi yāvat siddhiriṣyata iti . antareṇaikarūpaprāptiṃ bhedarūpaprāptiṃ vā uktipratyayābhyāṃ
daṇḍivaditi, nāgṛhītaviśeṣaṇā viśeṣye buddhirutpadyate, viśeṣapratyayānāmanākasmikatvācca daṇḍanimittadaṇḍipratyayābhidhānavat, daṇḍo'syāstīti daṇḍī ityatra hi daṇḍasaṃyoganimittau devadatte daṇḍyuktipratyayau
yathā dṛṣṭāvevaṃ dravyatvaghaṭatvādisāmānyaviśeṣasamavāyanimittau dravyaghaṭādyuktipratyayau syātām, nānyathā .
vyaktibhinnārthasiddhiriṣyata iti, uktipratyayābhyāṃ dravyaghaṭādivyaktito bhinnasya dravyatvaghaṭatvāderarthasya siddhiriṣyate . evaṃ guṇakarmaṇośca saṅkhyotkṣepaṇādivyaktibhinnatattattvārthasiddhireṣitavyā, bhinneṣvartheṣvabhinnoktipratyayadarśanāditi .


riṣyate . na, anyato'pi tayoḥ siddheḥ . tau hi kasmiṃścideva ākārādimātre,
sāmayikatvācchabdādarthe pratyayasya vṛddhavyavahārādākārādimātre pratipatteḥ . tathāhi--

atrocyate--tanna, anyato'pi tayoḥ siddheḥ . apiśabdānniyamābhāvena lokasiddhaṃ nāmādikamapyuktipratyayakāraṇamāha . kayoḥ siddhiḥ ? uktipratyayayoḥ . tanniyamābhāvaṃ darśayati --tau hi kasmiṃścidevākāramātre . ādigrahaṇānnāmamātre . ākaraṇamākāraḥ, buddhyā yo yathā parigṛhyate'rthaḥ nāmnā vā nirdiśyate sa eva tasyākāraḥ . sa ca tāvanmātro na tato'dhikaḥ, yathā--ākāśaṃ ḍittha iti vā, sa vānyathā
vānyathā vā, ākāśādiṣu vinānuvṛttyā ākāśakāladiśāṃ tvanmate'pyekatvāt kuto bhinneṣvabhinnābhidhānapratyayau ? kuto vākāśāditattattvānīti ? dṛśyete cātrāpyuktipratyayau . tasmānnāsti sāmānyam . ghaṭatvādisāmānyopacārātteṣvabhidhānapratyayāviti cet, na, mukhyasāmānyāsiddheḥ sādharmyābhāvāccopacārābhāvāt
tattvaparīkṣāyāmupacārasyāvakāśābhāvād mithyābhidhānapratyayatvaprasaṅgādākāśādiṣviti .
kiñcānyat --sāmayikatvācchabdādarthe pratyayasya . samayāya prabhavati samayaḥ prayojanamasya samayabhavo vā sāmayikaḥ . yathoktam --sāmayikaḥ śabdādarthe pratyayaḥ vai॰ sū॰ 7 . 2 . 20 iti, na sāmānyanimitta iti . tau cābhidhānapratyayau lokavṛddhavyavahārātmakau vṛddhavyavahāraṃ dṛṣṭvā bālānāmabhidhānapratyayau
bhavato'śikṣitavicitraśāstravyavahārāṇāmapi anvayavyatirekātmakādvṛddhavyavahārādeva . na tattvānuvṛtti-
vyāvṛttikṛtau, lokasya tattattvādyajñānāt . na tattattvāt, tattattvājñānātteṣām .
syānmatam --saṃjñākarma tvasmadviśiṣṭānāṃ liṅgam, pratyakṣapūrvakatvāt saṃjñākarmaṇaḥ vai॰ sū॰ 2 . 1 .18-19 ityuktaṃ śāstre . tasmād manvādayo'ntarālapralaya-mahāpralayeṣu vyucchinnavyavahārāṇāmapi śabdārthānāṃ sambandhaṃ paśyanti . tasmād ghaṭa-ghaṭatvasamavāyasambandho'pi sāmayikaḥ asyāyaṃ vācakaḥ iti yathā
ayaṃ panasaḥ iti samayaṃ grāhyate bāla iti . etaccāyuktam, anavasthāprasaṅgāt--yena śabdena samayaḥ
kriyate tasyānyena kārya ityanuṣaktaḥ, uttarasyārthāpratītau asya samayo na prakalpate . tatsamayānapekṣā svābhāvikī yasyārthe vṛttiḥ sa nitya iti ca śabdārthasambandhaparijñānaprayogavyavahāraparamparāyā avyavacchedāduktam .
yathāha patañjaliḥ--na hi tadeva nityaṃ yat taddhruvaṃ kūṭasthamavicālyanapāyopajanavikāryanutpattyavṛddhyavyayayogi . kiṃ tarhi ? tadapi hi nityaṃ yasmiṃstattvaṃ na vihanyate . tadbhāvastattvam . ākṛtau cāpi
tattvaṃ na vihanyate pātañjalama॰ 1 . 1 paspaśā॰ iti . samayapratyākhyānavat pratipādanapratyākhyānātideśo
vṛddhavyavahārādākārādimātre pratipatterityadoṣāya, na śabdādeva iti vakṣyamāṇatvāt .


antareṇa tattvamārabdhadravyābhāve'pi chidrabudhnaghaṭādau ghaṭābhidhānapratyayau dṛṣṭau .
ābhāmātre'pi tu tau tatra tattvopanilayanāt kṛtāviti cet, sthāṇu-mṛgatṛṣṇikayornara-salilatvaprasaṅgaḥ, tatra tadabhidhānapratyayasadbhāvāt . naratvasalilatvānupanipāte
narasaliloktipratyayau mā bhūtām . anupacaritakiñcidbhūtākārāttu kiñciduktipratyayau syātām .
tathā viśeṣo'pi . yadi svaviṣayaḥ, viśeṣavirodhaḥ . yadi viśeṣastata ātmā

tattvasambandhādṛte'pyabhidhānapratyayayoḥ pravṛttiṃ darśayaṃścāha --tathā hyantareṇetyādi . tattvaṃ hi dravye
samavaiti . dravyañca dvidhā--adravyamanekadravyañca . adravye tvākāśādau tattvābhāve'pyuktipratyayāvuktau .
anekadravyamārabdhadravyam, tacca samavāyyasamavāyikāraṇairārabhyate . samavāyikāraṇaṃ ghaṭasya kapālāni,
asamavāyikāraṇaṃ tatsaṃyogāḥ . āṅ iti ca vidhyupāyamaryādopasaṅgrahārthaḥ . ko vidhiḥ ? svataḥ svātmani
ca, ka upāyaḥ ? saṃyogādinimittāntarasahitāni, kā maryādā ? ā antyāvayavidravyāt dravyāṇi
dravyāntaramārabhante . vināśo'pi kāraṇavibhāgāt kāraṇavināśādvā . tatracchidrabudhne ghaṭe kāraṇavibhāgādutpanne saṃyogābhāvādārabdhadravyābhāve'pi ghaṭābhidhānapratyayau dṛṣṭau, tathā kuḍyalikhite samavāyyasamavāyikāraṇābhāve śiśūnāṃ ca krīḍanake loṣṭapāṣāṇādau sadbhāvāsadbhāvasthāpanākṛte . bhavedetat --ābhāmātre'pi tu ākāramātre saṃsthānamātre sādṛśyamātra ityarthaḥ, tau coktipratyayau tatra tattvasya ghaṭatvasyopanilayanāt kṛtamikṛtāviti cet, tatra tattvābhāva uktaḥ, satyapi ca tattve'smadiṣṭākāramātroktipratyayau coktau, athāpyābhāmātre tattvopanilayanamiṣyate tvayā tataḥ sthāṇu-mṛgatṛṣṇikayornara-salilatvaprasaṅgaḥ, tatra tadabhidhānapratyayasadbhāvāt tattattvopanilayanācca, ghaṭatvopanilayanād ghaṭavat .
anupanipāte naratvasya sthāṇau salilatvasya mṛgatṛṣṇikāyāṃ narasaliloktipratyayau mā bhūtām,
tau ca dṛṣṭau, kathamagṛhītaviśeṣaṇatvānnaratvasalilatvānupanipāte nāyuktau ? tatropacāralabhyau hi tau, iha
tu lokanaye vinopacāreṇa labhyau . kathamiti cet, anupacaritakiñcidbhūtākārāttu kiñciduktipratyayau syātāṃ bhavitumarhataḥ, ākārasyāsampūrṇasya dṛṣṭatvādeva . bhavatpakṣe punarna hi tattvaṃ kiñcinnilīnaṃ
kiñcinna nilīnamityasti .
evaṃ tāvat sāmānyaṃ vikalpadvaye vicāritam, viśeṣo'dhunā vicāryaḥ . tata āha --tathā viśeṣo'pīti . so'pi dvayīṃ kalpanāṃ nātivartate--svaviṣayaḥ paraviṣayo veti . tatra yadi svaviṣayaḥ,
viśeṣavirodhaḥ . viśeṣasya virodho viśeṣābhāvāpatteḥ, viśeṣeṇa virodha ātmābhāvāpatteḥ . kiṃ vāṅmā

na bhavati, anyatvād viśeṣasya guṇataḥ kālato vā; anyathā ghaṭādau sāmānyāpatteḥ .
atha ātmā, tato viśeṣo na bhavati, ekatvādātmanaḥ .
athocyeta--naikatvānyatvavirodhadoṣau, ātmaiva viśeṣaḥ ityanapādānādipratijñānāt . yadyātmāpekṣa eva viśeṣaḥ eka evānya ityātmano'nyathābhavanādanātmatvaṃ rūpādirūpeṇa ghaṭarūpādipūrvottarāṇāmabhāvatvam . tathā cobhayābhāvaḥ .
treṇa ? netyucyate, yadi viśeṣastata ātmā na bhavati, anyatvādviśeṣasya . viśeṣeṇa virodhastāvad
yadi ghaṭādāvātmani viśeṣo vartate svaviṣayaḥ tata ātmā na, anyatvādviśeṣasya rūpāderdeśataḥ parasparato viśiṣyamāṇasyeti taddarśayati --guṇata iti . kālato vā pratikṣaṇānyānyotpattyā vinaṃṣṭṛṣu rūpādiṣu
kastadātmā ? ityātmābhāvaḥ . tadabhāve kasya viśeṣaḥ ? anyathā ghaṭādau sāmānyāpatteḥ . anyatheti
rūpādīnāṃ samudāyaikyāpattyabhyupagame viśeṣapakṣatyāgaḥ sāmānyaparigrahaścāpadyate, tatra coktā doṣāḥ sukhaṃ
sukhaṃ ca sukhādisamudayaśca ityādayaḥ, ta evātra rūpaṃ rūpaṃ ca rūpādisamudayaśca ityādayaḥ . mā bhūdātmābhāvadoṣaḥ tasmiṃścātmābhāve viśeṣābhāvadoṣa iti pakṣāntaraṃ gṛhṇīyāt --athātmā saviśeṣaḥ, ātmā
eka eva sa evānanya iti . tato viśeṣo na bhavati, ekatvādātmanaḥ, ghaṭādervastuna ekatvādātmanastattattvādityarthaḥ, anyo hi viśeṣaḥ .
etaddoṣaparihārārthamathocyeta pareṇa --naikatvānyatvavirodhadoṣau . ātmano viśeṣaḥ iti
sambandhāpādānayoḥ ṣaṣṭhīpañcamīnirdeśe bhedena ātmani viśeṣaḥ ityadhikaraṇasaptamyā nirdeśe vā syātāmetau
doṣau . kiṃ tarhi ? ātmaiva viśeṣaḥ ityanapādānādipratijñānānnaikatvānyatvavirodhadoṣau mameti .
atrocyate --yadyātmāpekṣa eva viśeṣa iti tatpratyuccāraṇam, dvitīyavikalpa āyāto viśeṣasya virodha iti .
atrāpyayaṃ doṣaḥ --eka evānya ityātmano'nyathābhavanādanātmatvaṃ rūpādirūpeṇa . kiṃ vāṅmātreṇa ?
netyupapattimāha --anyathābhavanāditi . tannidarśayati --ghaṭarūpādipūrvottarāṇāmabhāvatvam . tat katham ?
anye'nye rūpādaya eva bhavantīti ghaṭābhāvaḥ, tadabhāve kasya viśeṣaḥ ? ghaṭa eva vānyathā bhavatīti
rūpādyabhāvaḥ . tataścottareṣāṃ śivakādīnāṃ piṇḍāvasthātaḥ pūrveṣāṃ ca mṛttvādīnāmabhāvaḥ . athavā ghaṭato'nyat
paṭatvam, rūpato'nyacchabdāditvam, tena prakāreṇa anyathābhavanād ghaṭābhāvo rūpādyabhāvaśca . tathā
cobhayābhāvaḥ, ātmābhāvo viśeṣābhāvaśca athavā rūpādyabhāvaprāpito ghaṭātmābhāvo ghaṭātmābhāvaprāpito
rūpādyabhāva iti .



etadaniṣṭatāyāṃ tu parāpekṣapakṣāpattiḥ . tathāpi dravyabhedaḥ . kā hi vṛttisāhāyakādṛte siddhavṛtterghaṭasya paṭādyapekṣā ? tathātmaivāsya bhidyeta . atha vā
pārthivatvādapekṣā, samānajātitvādapekṣyate ghaṭena paṭaḥ; vijātīyāt tarhi viśeṣābhāva udakādeḥ . dravyatvāpekṣā tatrāpīti cet, vijātīyābhyāṃ guṇakarmabhyāmaviśeṣaḥ . tatrāpi sattāpekṣeti cet, vijātīyāt tarhyatyantāsato jāterivājāteḥ,
kāryādvā katham ? iti bhāvābhāvayoraviśeṣaḥ . tathāpi cobhayābhāvaḥ .

etadaniṣṭatāyāṃ tu parāpekṣapakṣāpattiriti . ghaṭāderātmano'nyathābhavanādanātmatvaṃ tataśca
viśeṣasyātmanaścābhāvaḥ ityuktavirodhadoṣānabhyupagame parāpekṣapakṣaḥ paraviṣayo viśeṣo na svaviṣayaḥ ityāpannaḥ . sa kinnāmako doṣa iti cet, svapakṣaparityāganāmakaḥ . upacarya ca evamabhyupagamyamāne'pyayamaparo
doṣaḥ --tathāpi dravyabhedaḥ, dravyasya ghaṭāderātmanaḥ svarūpapararūpābhyāṃ dvidhātmāvasthānaṃ prasaktaṃ parāpekṣatvādviśeṣasya . syānmatam--paṭādyavṛttyātmaka eva ghaṭaḥ paṭādyapekṣata iti . tannetyucyate --kā hi vṛttisāhāyakādṛte siddhavṛtterghaṭasya paṭādyapekṣā . sahāyabhāvaḥ sāhāyakam, vṛtteḥ sāhāyakaṃ vṛttisāhāyakam, ghaṭavṛtteḥ sahāyabhāvaṃ paṭasya muktvā svata eva siddhavṛtteḥ pūrvameva ghaṭasya kānyā uttarakālā paṭādyapekṣā ? nāstyevetyarthaḥ . kiṃ kāraṇam ? prayojanābhāvāt . tathātmaivāsya bhidyeta, tena prakāreṇa tathā
ghaṭasvarūpameva bhidyeta, sahāyāpekṣavṛttitvāt, śibikodvāhātmavṛttivat .
atha vā pārthivatvādapekṣā, asti ghaṭasya paṭādyapekṣetyāha . kā sā ? samānā jātiḥ .
samānajātitvādapekṣyate ghaṭena paṭaḥ . kā samānajātiḥ ? pārthivatvam . viśeṣaḥ kathamiti cet,
ghaṭātmatvādviśeṣaḥ paṭāderiti . atrocyate --vijātīyāt tarhi viśeṣābhāva udakādeḥ . yadi samānajātyapekṣayā viśeṣa iṣyate evaṃ tarhyasamānajātīyādudakāderghaṭasya viśeṣābhāvaḥ prāpnoti . aniṣṭaṃ caitat .
dravyatvāpekṣā tatrāpīti cet, dravyatvasāmānyāpekṣayā ghaṭasya udakāderviśeṣo bhaviṣyatīti cet .
vijātīyābhyāṃ guṇakarmabhyāmaviśeṣaḥ, na hi vijātīyayorguṇakarmaṇordravyatvāpekṣāsti, tābhyāmapi ca
ghaṭasya viśeṣa iṣyate . tatrāpi sattāpekṣeti cet, vijātīyāt tarhi atyantāsataḥ aviśeṣaḥ
iti vartate . evamapi kharaviṣāṇāderatyantāsato viśeṣābhāvaḥ syāt, apekṣyābhāvāt . kimiva ? jāteriva
ajāteḥ . pārthivatvajāteśca bhavatsiddhāntena apagatajāterjātyantarāpekṣā nāsti, tasyāḥ kathaṃ jātyantarādudakādervā vyaktyantarād viśeṣo bhavati, apekṣābhāvāt ? kāryādvā kathaṃ viśeṣaḥ iti vartate . kāryaṃ
hi bhavatsiddhānte prāgavidyamānaṃ samavāyyasamavāyikāraṇasānnidhye paścādutpadyate, kriyāguṇavyapadeśābhāvādasat kāryam iti siddhāntābhyupagamāt, kāraṇāvasthāyāṃ kāraṇānāṃ kāryasyāsattvādeva apekṣā nāstīti


pārthivatvāditulyatvācca tadvat tadātmatvaṃ, tattattvena apekṣyatvāditi viveka-
viśeṣābhāvaḥ prāptaḥ . niṣpanne coparatavyāpārāvasthāyāṃ siddhatvāt kāryasya kāraṇānāṃ kāraṇatvābhāvāt
kāryakāraṇaviśeṣābhāvaḥ . itiśabdo hetūpasaṃhārārthaḥ, ityuktahetupāramparyād bhāvābhāvayoraviśeṣaḥ, yathā
pūrvoktavidhinā sato'sadapekṣā'bhāvād viśeṣābhāvaḥ, evamasato'pi sadapekṣā'bhāvādaviśeṣaḥ . asato vā
kāpekṣā ? evamanayoraviśiṣṭatvāt sattvameva vā abhāvasya bhāvavat, asattvameva vā bhāvasya abhāvavat .
tathāpi cobhayābhāvaḥ, bhāvābhāvayorabhāvaḥ sāmānyaviśeṣayorātmaviśeṣayorvā ghaṭāderiti .
evaṃ tāvad ghaṭādeḥ pārthivatvādyapekṣā na yuktā . abhyupetyāpi tadapekṣāṃ pārthivatvāditulyatvācca
tadvat tadātmatvam . kāryasya ghaṭasya kāraṇena mṛdā saha pārthivatvena dharmeṇa tulyatvāt tadvaditi
ghaṭasya ghaṭabhavanātmatvavat tadātmatvaṃ mṛttvaṃ, pārthivatvātmaghaṭatvavadvā . kiṃ kāraṇam ? tattattvenāpekṣyatvāt . tasya bhāvaḥ tattvam, bhavanaṃ bhāvaḥ, tasya tattvaṃ tattattvam, tattattvenāpekṣyatvāt, ghaṭabhavanavadapekṣyate hi pārthivatvam, tasmāt prāptaṃ tadātmatvaṃ ghaṭatvaṃ pārthivatvasya ghaṭātmavad ghaṭatvenāpekṣyatvāt .
itiśabdo hetvarthe, atastadātmatvādapekṣyamāṇasya vivekayatnārthahāniḥ viśeṣārthāpekṣāpratipādanayatnahāniḥ . aviśeṣa iti, evaṃ ca kṛtvā sa eva aviśeṣaḥ . ādigrahaṇāt dravyatvāditulyatvāt sattvatulyatvādityevamevāviśeṣa āpādyaḥ .
syānmatam--ayaṃ viśeṣa eva na bhavati, āpekṣikatvāt sāmānyaviśeṣāṇāṃ dravyatvādīnāmaupacārikatvācca . dravyatvaṃ guṇatvaṃ karmatvaṃ ca sāmānyāni viśeṣāśca vai॰ sū॰ 1 . 2 . 5 ityuktāni, kiṃ
punargotvaghaṭatvādīnīti ? kastarhi viśeṣo mukhyaḥ ? antya eva . sāmānyamapi mukhyaṃ bhāva evetyabhiprāyaḥ .
yasmādaṇuṣvekākāśadeśātītaprāptaṣuprāpteṣu anyatvajñānābhidhānaprabhāvavibhāvito'ntyo viśeṣaḥ, na hi ākasmikāvanyoktipratyayau, tasmādastyasau . sa eva ca viśeṣo mukhyaḥ . yathoktam --anyatrāntyebhyo viśeṣebhyaḥ
vai॰ sū॰ 1 . 2 . 6 iti . tathā bhāva eva ca mukhyasāmānyam, saditi yato dravyaguṇakarmasu dravyaguṇakarmabhyo'rthāntaraṃ sā sattā vai॰ sū॰ 1 . 2 . 7--8 iti vacanāt . dravyatvādīnāmaupacārikatvāttad
dvyātmatayopapāditamiti .


yatnārthahāniḥ, aviśeṣaḥ . antye'pi taddravyādiprabhedagatigrāhyatvāt, anyathā
yogināmajñānaprasaṅgāt .

atrocyate --antye'pi taddravyādiprabhedagatigrāhyatvāt . ante bhavo'ntyaḥ, antye'pi tasmin
viśeṣe viśeṣābhāva iti apiśabdāt sambandhaḥ . ko hetuḥ ? taddravyādiprabhedagatigrāhyatvāt . dravyamādiryeṣāṃ ta ete dravyādayaḥ dravyakṣetrakālabhāvāḥ, teṣāṃ prabhedaḥ tatprabhedaḥ, tatprabhedena gatiḥ pariṇāmo
vṛttirvikalpaḥ, yathā asya kāryasyeyaṃ gatiḥ iti dṛṣṭatvāt . tayā gatyā grāhyatvam, kasya ? antyaviśeṣasya . tasmāt taddravyādiprabhedagatigrāhyatvād nāntyaviśeṣaḥ kalpyaḥ, dravyāḍivyatirekeṇa pratyakṣānumānābhyāmagrāhyatvāt tatsvarūpeṇaiva grāhyatvācca . tadyathā--yogī pratyakṣeṇaikaṃ paramāṇuṃ paśyan dvyaṇukatvāt pracyutaṃ
paśyati anyaṃ tryaṇukatvāt pracyutamanyaṃ dvyaṇukasamavetamanyaṃ tryaṇukasamavetaṃ ca, dravyataḥ svata eva ca bhinnāni
tāni paramāṇvādidravyāṇi paśyati, tatra kimantyaviśeṣeṇa ? evaṃ kṣetrato pyūrdhakṣetrato'pyūrdhabhāgasthitamekamaparamarvāgbhāgamadhobhāgasthitam . kālato'pi kañcit prathame samaye sthitam, anyaṃ dvitīye sthitamāgataṃ vā . yugapadāgatasthitayorapi dravyakṣetrabhāvakṛtaṃ nānātvamastyeva . bhāvataḥ kañcit kṛṣṇaṃ śuklaṃ kañcit surabhimasurabhiṃ tiktaṃ
kaṭukaṃ vetyādi, athavā kṛṣṇamanyaṃ kṛṣṇataraṃ kṛṣṇatamaṃ dviguṇatriguṇasaṅkhyeyāsaṅkhyeyānantaguṇakṛṣṇādiṃ vā .
evaṃ śeṣavarṇairgandharasasparśaiśca saprabhedairdarśanaṃ vācyam . anyatheti parasparaviśiṣṭadravyādiviśeṣābhāve viṣayanirapekṣatvād yogināmajñānaprasaṅgāt . avaśyaṃ dravyādayo viṣayāḥ svata eva viśiṣṭā eṣitavyāḥ . na cet,
yogino mithyājñānaprasaṅgaḥ, anyathāsthitasyārthasya anyathādarśanāt . antyaviśeṣāṇāṃ ca parasparaviśeṣoktipratyayapravṛttau nimittāntaraṃ kalpyam . svata eva viśiṣṭatve'ntyaviśeṣasya kalpanā vā tyājyā, paramāṇūnāmapi
tadvad viśeṣo nimittanirapekṣaḥ kiṃ neṣyate ? viśeṣeṣvapi nimittāntarāṇi cet, anavasthāprasaṅgaḥ, tataśca
viśeṣoktipratyayānupapattirevetyalaṃ prasaṅgena . sthitam--na svaviṣayo viśeṣa iti .
paraviṣayaviśeṣaparīkṣāvasaraḥ, tata āha --paraviṣayatāyāṃ tu viśeṣasyānavasthānādaviśeṣaḥ . nanu
prāgapyuktam --parāpekṣapakṣāpattirvā iti, satyam, tatra upāttaparityāgādahṛdayatvāpādanadvāreṇa prasaṅgato'nye'pi

paraviṣayatāyāṃ tu viśeṣasyānavasthānādaviśeṣaḥ . iha dravyādipratyapekṣayā
sarvasyāsya sambaddhatvādekaikasya niravaśeṣamidaṃ jagad viśeṣaṇaṃ syāt, ekaghaṭasaṃhatanānāvasthaguṇavat . tatra sarvārthānāṃ nityapravṛttatvāt samayamapi nāsti teṣāṃ
samavasthānaṃ yadāśrayo viśeṣārtho'vasthāpyeta, āttavat .
doṣā uktāḥ, iha tu prādhānyenaiva anyena ca prakāreṇa doṣābhidhānaṃ prakriyate . anavasthānādaviśeṣa iti
sādhayiṣyamāṇamanavasthānaṃ siddhaṃ kṛtvāha . yathā ca prāk asamānāvasthānādasāmānyam iti prakramya
sāmānyābhāvaḥ pratipāditastathehāpi tadviparyayeṇa tadeva prakaraṇaṃ yojyam --kiṃ kāraṇam ? anavadhṛtaikatarakāryatvādityādi sarvaṃ tādṛgeva yāvat tata etāni ghaṭādivastvātmaviśeṣapakṣagrāhiṇāpyavaśyāpekṣyāṇi,
pratyakṣata eva tathā tathā pareṇa viśiṣṭatvādātmanaḥ; kimu paraviṣayamukhyaviśeṣavādinā ? pratyakṣata
eva tathā tathā paraviṣayasya viśeṣasya bhavanāt pareṇa viśiṣṭena bhūyata iti . iheti paraviṣayaviśeṣapakṣe
dravyādipratyapekṣayā sarvasyāsya sambaddhatvādekaikasya niravaśeṣamidaṃ jagad viśeṣaṇamiti, pūrvavadeva
dravyaṃ dravyāntarāṇi kṣetraṃ kālaṃ bhāvaṃ ca pratyapekṣate svaprabhedān paraprabhedāṃśca, evaṃ kṣetraṃ kālo bhāvaśceti sarvaṃ sarveṇa
sambaddham, tasmāt sarvasya sambaddhatvāt pūrvavat sahakramavṛttirūpādiśivakādipṛthivyādivrīhyādyaṅkurādisamavasthānād dravyāṇāṃ kṣetrato'pi teṣāmekagatisamavasthānāt kālato'pyanekaprabhedopavarṇyadharmādyastikāyapṛthivyādipānīyādānadhāraṇādisamavasthānād bhāvato'pi pūrvavad dravyādirūpādiśivakādibhavanasamavasthānāt
syādekaghaṭasaṃhatanānāvasthaguṇavaditi . yathoktam --dravyameva hi tathāvasthānād rūpādibhāvaṃ labhate, ekapuruṣapitṛputratvādivat  , dravyameva hi ghaṭākhyaṃ rūpaṃ raso gandhaḥ sparśaḥ saṅkhyā saṃsthānaṃ
śuklaṃ nīlaṃ tiktaṃ kaṭu surabhi mṛdu karkaśaṃ śuklataraṃ śuklatamaṃ cetyādiviśeṣaṇatāṃ nātivartate . ta eva hyete guṇāḥ
paryāyāśca nānāvasthāḥ parasparaviśiṣṭāḥ parasparasya dravyasya ca viśeṣaṇam, dravyameva guṇāḥ paryāyāśca .
tathānye'pi dravyakṣetrakālabhāvāḥ saprabhedā iti . syācchabdāt punaḥ syādetadevaṃ yadyetad vakṣyamāṇadoṣeṇa na vyāhanyetetyata āha --tatra sarvārthānāṃ nityapravṛttatvāt samayamapītyādi yāvad yadāśrayo viśeṣārtho'vasthāpyeteti . evaṃ parasparaviśeṣaṇatvena sarve'rthā nityaṃ pravṛttā eveti samayamātramapi
nāsti teṣāṃ samavasthānam . samavasthānāśrayo hi viśeṣo'vasthāpyeta, tadabhāvāt kuto viśeṣaḥ ? ātta-
vaditi tatkālāvagṛhītakṣaṇotpannavinaṣṭabhāvavadityarthaḥ . tataḥ kimiti cet, samavasthānābhāvānnirāśrayaḥ
khapuṣpavannāsti viśeṣaḥ .
syānmatam--sambandhadeśo na dūṣyate, upekṣyata iti . kimuktaṃ bhavati ? sambandhadeśān dravyādīn
muktvā nirāśrayatvād viśeṣo mā bhūt, sambandhadeśasthānāṃ tu ghaṭapaṭādīnāṃ kimiti mudhā viśeṣo na syāt

sambandhadeśopekṣāyāmupāttatyāgo'kasmāt, tulyatvāt sāmānyābhyupagamāt .
rūpādibhedasambandha eva viśeṣaḥ, na, anyāsambandhe'rūpāditvācchuddhānāṃ kvacidapyabhāvāt . loke dṛṣṭo nanu ca vāyuḥ śuddha eva sparśaḥ, tatrāpi hi kṣetrādidravyasya rūpādayo na gṛhyante, anabhivyaktisaukṣmyāt, dravyādivat .
tadāśrayatvād viśeṣasya ? iti . atrocyate --sambandhadeśopekṣāyāmupāttatyāgo'kasmāt . evaṃ sati
akasmādevopāttasya viśeṣasya tyāgaḥ, sāmānyābhyupagamāt . kathaṃ sāmānyamabhyupagatamiti cet, tulyatvāt sambandhadeśasthānāṃ dravyakṣetrakālabhāvapratyāsattitulyalakṣaṇatvāt sāmānyasya samānabhāvasya .
atrāha --rūpādibhedasambandha eva viśeṣa iti . rūparasagandhasparśasaṅkhyāsaṃsthānādīnāṃ saprabhedānāṃ
sambandha eva viśeṣa ucyate, ta eva hi parasparato viśiṣyamāṇā viśeṣākhyā iti . atrocyate --tad
na, anyāsambandhe'rūpāditvāt . anyairdravyādibhiramambandhe teṣāmarūpāditvaṃ prasajyate, yasmāt sarve
sarvatra sarvadā sarvathā dravyakṣetrakālabhāvāvibhāgasambaddharasā eva hi rūpādayaḥ . kiṃ kāraṇam ? śuddhānāṃ
kvacidapyabhāvāt, prāguktaṃ dravyādisambandhābhāve rūpādisvarūpābhāvāt tatsambaddhānāmeva dṛṣṭatvāt
saprabhedadravyādisambandhābhāve rūpādayo na santyevetyarūpāditvaṃ teṣāṃ prasaktam .
itara āha --loke dṛṣṭo nanu ca vāyuḥ śuddha eva sparśaḥ . syādarūpāditvaṃ yadi dravyakṣetrakālarūparasādibhirasambandhe rūpādyabhāva eva ityayamekāntaḥ syāt, syāccānumānaṃ yadi dṛṣṭena na bādhyate, dṛṣṭaśca
vāyuḥ sparśamātra eva, na hi dṛṣṭād gariṣṭhaṃ pramāṇamastīti . atrocyate --tatrāpi hi kṣetrādidravyasya
rūpādayo na gṛhyante, anabhivyaktisaukṣmyāt, vaidharmyeṇa dravyādivat . yathā dravyādayo gṛhyante
pratyakṣeṇa na tathā vāyau rūparasagandhādayo'nabhivyaktisaukṣmyād gṛhyante . kiṃ kāraṇam ? cakṣurādīndriyagrāhyatvapariṇatyabhāvād hetvanumeyatābhāvāt . yathoktaṃ saṅgrahāntare—
mūrtiḥ kathaṃ na vāyornāsvādyeta ca kathaṃ na rūpyeta .tadvyaktigrahaṇaṃ prati na śaknuyāt tvindriyaiḥ kaścit ॥   iti .
gandhavanto'bagnivāyavaḥ, mūrtatvāt, pṛthivīvat . evaṃ rasavantau agnivāyū, mūrtatvāt, bhūmyambuvat . rūpavān vāyuḥ, mūrtatvāt, agnibhūmijalavat . rūparasagandhasparśavanti vāyvagnijalāni, mūrtatvāt, pṛthivīvat . ihāpi ca sādharmyadṛṣṭānta ucyate--vātāyanareṇusparśarasarūpagandhādivad na gṛhyanta iti, teṣāṃ hi
ravikaroddayotavyaktānāṃ rūpameva grāhyam .


athocyeta--ekakālasahāvasthānādarthānāṃ viśeṣo bhaviṣyati, avatiṣṭhate hi
kiñcit kañcit kālam . evamapi tathābhūtasāmānyābhyupagamādaviśeṣatvameva . sarvasāmānādhikaraṇyācca ekavikāre'pi sarvasyānyathātvaṃ jāyate, tanmātre'nyatvāt, gandhonādhikabhvambhovat .
atha tu tadbuddhyāsannameva grahīṣyate sāmānyaviśeṣayoḥ, evaṃ tarhi dravyaguṇakarmaṇāṃ na sāmānyaṃ nāpi viśeṣaḥ, teṣāṃ parasparāsattyabhāvāt . tadbuddhyā-

athocyeta pareṇa--yadi sambandhadeśasamavasthānādarthānāṃ viśeṣo na bhavati, ekakālasahāvasthānādarthānāṃ viśeṣo bhaviṣyati, yasmādavatiṣṭhate hi kiñcit kañcit kālam, yathā pūrvāparasthitaghaṭapaṭāviti . nanu viśeṣakāraṇamatra vaktuṃ prāptam, idaṃ tu sāmānyakāraṇameva āśaṅkitamiti . atrocyate—
sāmānyadvāreṇa viśeṣaḥ siddhyatīti tadasiddhidvāreṇa viśeṣāsiddhiriti sarvatra grāhyam . atrāpyācārya
uttaramāha --evamapi tathābhūtasāmānyābhyupagamādaviśeṣatvameva . parābhyupagama eva uttaratvamāpadyate,
ekakālāvasthāne kālasāmānyābhyupagamād deśasambandhasāmānyābhyupagamavadupāttatyāgo'kasmāt tulyatvādityaviśeṣatvameva .
kiñcānyat--prāguktavidhinā sarvasāmānādhikaraṇyācca viśeṣasvatattvasya parasparāpekṣatvād
viśiṣyamāṇatvād bhāvānāṃ parasparataḥ sarvaṃ jagadekādhikaraṇam, tatraikavikāre'pi sarvasya śeṣasyāpyaśeṣasya
tadapekṣatvādanyathātvaṃ vikāro jāyate . kutaḥ ? tanmātre'nyatvāt . ko dṛṣṭāntaḥ ? gandhonādhikabhvambhovaditi, yathā bhvambhasorayathāsaṅkhyena gandhonasya ambhaso gandhādhikāyāśca bhuvaḥ taddhīnādhikabhāvena vikāro
dṛṣṭaḥ--gandhahīnā āpaḥ tadadhikā bhūriti . tasmānnāstyeva anavasthānānnirāśrayaḥ khapuṣpavad viśeṣa iti .
atha tu tadbuddhyāsannameva grahīṣyate sāmānyaviśeṣayoriti . athetyadhikārāntare . turviśeṣaṇe
prāktanāddeśakālāsattyadhikārād buddhyāsattyadhikāraṃ viśinaṣṭi . buddhyā āsannaṃ, saḥ iti buddhistadbuddhiḥ,
yo'sau prathamo ghaṭaḥ sa eva dvitīya iti buddhiḥ . kā sā ? tattvānuvṛttibuddhiḥ, vyāvṛttibuddhirapi tadbuddhyāsattyā dravyatvabuddhau prasaktāyām nāpo na sikatā na śivakādirghaṭa eva iti . yathoktam --anuvṛttipratyayakāraṇaṃ sāmānyam, vyāvṛttibuddhiheturviśeṣaḥ   iti . atra brūmaḥ --evaṃ tarhi dravyaguṇakarmaṇāṃ na sāmānyaṃ nāpi viśeṣaḥ . kiṃ kāraṇam ? teṣāṃ parasparāsattyabhāvāt . tayā tadbuddhyā
dravyasya guṇasya karmaṇo vāsattirgṛhyate, kiṃ dravyabuddhyā guṇo gṛhyate karma vā ? dravyabuddhyā hi tad dravyameva,

sannatā hi dravyasya dravyasya ca, tatraiva sāmānyaviśeṣau syātām, na guṇakarmaṇoḥ .
evaṃ ca tayoḥ sattvasāmānya-dravyārambhādiviśeṣābhāvaḥ . tathāsattiḥ sikatānāṃ
vajrasya ca, teṣāṃ sāmānyaviśeṣau syātām, na bhūmyambhasoḥ; yāvat tulyajāti-
tadāsannatvād dravyam iti gṛhyate, tatraiva ca sāmānyaviśeṣau syātāṃ na guṇakarmaṇoḥ . kasmāt ?
yasmāt tadbuddhyāsannatā dravyasya dravyasya ca, na dravyasya guṇasya ca, tathā na dravyasya karmaṇāṃ ca, na
guṇasya karmaṇaśceti sāmānyābhāvo viśeṣābhāvaśca, tadbuddhyāsattyabhāvāt . evaṃ ca kṛtvā tayoḥ sattvasāmānya-dravyārambhādiviśeṣābhāvaḥ . tayoḥ dravyaguṇayorguṇakarmaṇordravyaguṇakarmaṇāṃ ca tayośca tayoścetyāvṛttyā sattvalakṣaṇaṃ sāmānyaṃ mā bhūt . tasmāt sat iti trayāṇāmaviśeṣa ityayuktam . tathā anityaṃ
dravyavat kāryaṃ kāraṇaṃ sāmānyaviśeṣavat iti ca sāmānyaṃ dravyaguṇakarmaṇāṃ mā bhūt . uktaṃ ca vaḥ śāstre —
sadanityaṃ dravyavat kāryaṃ kāraṇaṃ sāmānyaviśeṣavaditi dravyaguṇakarmaṇāmaviśeṣaḥ vai॰ sū॰ 1 . 1 . 8 .
evaṃ tarhi anānātvaṃ dravyaguṇakarmaṇāṃ prāptam iti codite viśeṣa ucyate--nāviśeṣa eva, ārambhānārambhabhedāt, dravyāṇi dravyāntaramārabhante guṇāśca guṇāntaram . karma karmasādhyaṃ na vidyate vai॰ sū॰
1 . 1 . 10--11 iti . kiñcānyat--lakṣaṇabhedāt, kriyāvad guṇavat samavāyikāraṇamiti dravyalakṣaṇam,
dravyāśrayī aguṇavān saṃyogavibhāgeṣvakāraṇamanapekṣa iti guṇalakṣaṇam, ekadravyamaguṇaṃ saṃyogavibhāgeṣvanapekṣaṃ kāraṇamiti karmalakṣaṇam vai॰ sū॰ 1 . 1 . 15-16-17 . tathā virodhāvirodhabhedāt,
kāryāvirodhi dravyaṃ kāraṇāvirodhi ca, ubhayathā guṇaḥ, kāryavirodhi karma vai॰ sū॰ 1 . 1 . 13-14 .
ityevamādidravyaguṇakarmanānātvahetukalāpaśca viśeṣābhāvādanarthaka āpadyate . evaṃ tāvad dravyasya
dravyasya ca sāmānyaviśeṣau syātām, na guṇakarmaṇoḥ .
itara āha--yathā dravyayoḥ pratyāsattirdravyatvābhisambandhāt tathā sattvābhisambandhād dravyaguṇakarmaṇāṃ bhaviṣyati . yathoktam --saditi yato dravyaguṇakarmasu dravyaguṇakarmabhyo'rthāntaraṃ sā sattā
vai॰ sū॰ 1 . 2 . 7-8 iti . atra brūmaḥ--dravyayorapi tvadanukampādravīkṛtacetasā mayā tvayi cittānuvṛttyā
uktam, tatrāpyāśāṃ mā kṛthāḥ, tadapi nopapadyate buddhyāsattikṛtasāmānyaviśeṣavādino bhavataḥ sāmānyābhāve viśeṣābhāvāt . tathāsattiḥ sikatānāṃ vajrasya ca, pārthivatvasāmānyānuviddhatvādaśmasikatāloṣṭavajrādīnām . teṣāṃ sāmānyaviśeṣau syātām, na bhūmyambhasoḥ, anyatarasya pārthivatvābhāvāt .
tenaiva hetukrameṇa tathāsattiḥ piṇḍaghaṭayoḥ, na mṛt-sikatānām; evaṃ parataḥ parato yāvat tulyajāti-

guṇakriyayoraṇvoreva, na tu tayorapi antyaviśeṣasamavāyena apakṣiptapratyāsattyoḥ .
tasmāt sāmānyābhāvād viśeṣābhāvaḥ, sarvatraivobhayābhāvaḥ .
arthāśleṣalakṣaṇāyāṃ tvāsattau pṛthivīghaṭarūpādīnāmeva syāt sāmānyaviśeṣatā, netarasāmānyaviśeṣayoḥ .
guṇakriyayoraṇvoreva syātāṃ sāmānyaviśeṣau iti vartate . tathāsattiḥ ghaṭakapālayoḥ, na piṇḍaghaṭayoḥ; evaṃ kapālaśakalayoḥ, na ghaṭaśakalayoḥ; śakalaśarkarayoḥ, na ghaṭaśarkarayoḥ; pāṃśuśarkarayoḥ, na
śakalaśarkarayoḥ; pāṃśudhūlyoḥ, na dhūlīśarkarayoḥ; dhūlītruṭyoḥ, na pāṃśutruṭyoḥ; truṭiparamāṇvoḥ, na
dhūlīparamāṇvoḥ . athavā ghaṭasya ca ghaṭasya ca, na ghaṭasya kapālasya cetyādi . tayorapi aṇvoḥ pārthivaśuklagatisamavāyinorevāṇvoḥ, na āpyapārthivādinīlaśuklagatisthitijātiguṇakriyayoḥ . na tu tayorapītyādi yāvadapakṣiptapratyāsattyoriti . tulyajātiguṇakriyāsamavāyinoranyatvapratyayaprabhāvolliṅgitāntyaviśeṣayoḥ tatsamavāyenāpakṣiptā apahṛtā pratyāsattistayorapi iti kṛtvā kutastadbuddhyāsannaprakaraṇam ?
tasmāt sāmānyābhāvād viśeṣābhāvaḥ, sarvatraivobhayābhāva iti dravyaguṇakarmaṇāṃ na sāmānyaṃ
nāpi viśeṣaḥ ityataḥ prabhṛti yāvat aṇvoḥ ityetadavadhimadhyābhihitopattibalād yathopapāditasāmānyaviśeṣābhāvaṃ smārayati .
atrāha--sā dvidhā pratyāsattiḥ, arthasambandhādanarthasambandhācca . tatrānarthalakṣaṇā sad-dravyapṛthivī-mṛd-ghaṭāditattvānuvṛttibuddhigrahaṇā yathoktā, sāmānyaviśeṣasamavāyānāmarthatvābhāvāt . arthalakṣaṇā tu dravyaguṇakarmasambandhātmikā, teṣāmarthasaṃjñitatvāt . yathoktam --artha iti dravyaguṇakarmasu
vai॰ sū॰ 8 . 2 . 3 . tatra kriyāvat vai॰ sū॰ 1 . 1 . 15 ityādi dravyalakṣaṇam . tadbhedalakṣaṇaṃ ca --rūparasa-
gandhasparśavatī pṛthivī, rūparasasparśavatya āpo dravāḥ snigdhāśca, tejo rūpasparśavat, vāyuḥ
sparśavān vai॰ sū॰ 2 . 1 . 1-4, yatra rūpādicāturguṇyaṃ sā pṛthivī, gandhahīnā dravasnehādhikāścāpaḥ,
dravasneharasagandhahīnaṃ tejaḥ, rūpahīno vāyuḥ, dravyāśrayyādilakṣaṇo guṇaḥ . śrotragrahaṇo yo'rthaḥ
sa śabdaḥ vai॰ sū॰ 2 . 2 . 21 . cakṣurgrahaṇo yo'rthaḥ sa rūpam . ityādyarthalakṣaṇaniyatayā pratyāsattyā
sāmānyaviśeṣau syātāmiti .
atrocyate --arthāśleṣalakṣaṇāyāṃ tvāsattau pṛthivīghaṭarūpādīnāmeva syāt sāmānyaviśeṣatā, lakṣaṇoddeśanirdeśakṛtaivetyarthaḥ . netarasāmānyaviśeṣayoḥ sāmānyaviśeṣatā iti vartate, sattva

tathāpi svaviṣayasāmānyaviśeṣāpattiḥ . sā coktadoṣā .
tasmāt sarvathāntaraṅgaṃ svamūrtisthaṃ pradhānaṃ vyavasthitamanapekṣam--na hi tasya
dravyatvapṛthivītvaguṇatvarūpatvādyanuvṛttivyāvṛttibuddhilakṣaṇayorna syāt . iṣyate ca tayorapi vaiśeṣikaiḥ
guṇasamudāyadravyavādibhiśca sādṛśyānuvṛttinivṛttilakṣaṇasāmānyaviśeṣatā . ko'bhiprāyaḥ ? arthāśleṣalakṣaṇāsattikṛtasāmānyaviśeṣābhyupagame tattvānuvṛttivyāvṛttibuddhigrahaṇau na syātām . tattvānuvṛttinivṛttikṛtayorvābhyupagame'rthāśleṣakṛtapratyāsattyorabhāva iti virodhād na prakalpateprakalpete ityayamabhiprāyaḥ .
kiñcānyat --tathāpi svaviṣayasāmānyaviśeṣāpattiḥ . arthāśleṣalakṣaṇāsattau satyāmapi svaviṣayameva sāmānyam, svaviṣaya eva viśeṣaḥ ityetau prāguktau vikalpāvāpannau . sā coktadoṣā, sāpi ca
svaviṣayasāmānyaviśeṣāpattiruktadoṣaiva --yadi svaviṣayam, sāmānyavirodhaḥ . yadi sāmānyaṃ tata
ātmā na bhavati, anekārthatvāt sāmānyasya . atha ātmā tato na sāmānyam, ekatvādātmanaḥ . atha
ātmaiva sāmānyam, rūpādirghaṭāderātmā tatsamudāyakāryatvāt; evaṃ satyātmabhedaḥ--rūpaṃ rūpaṃ ca
rūpādisamudayaśca ityādi . tathā viśeṣo'pi . yadi svaviṣayaḥ, viśeṣavirodhaḥ . yadi viśeṣastata
ātmā na bhavati, anyatvādviśeṣasya guṇataḥ kālato vā, anyathā ghaṭādau sāmānyāpatteḥ . atha ātmā
tato viśeṣo na bhavati, ekatvādātmanaḥ . athocyeta--naikatvānyatvavirodhadoṣau, ātmaiva viśeṣaḥ
ityanapādānādipratijñānāt; yadi ātmāpekṣa eva viśeṣaḥ, eka eva anya ityātmano'nyathābhavanādanātmatvamityādipūrvoktadoṣasambandhinī svaviṣayasāmānyaviśeṣāpattiḥ .
atrāha saṃsargavādī--yadi ātmaiva sāmānyam, ātmaiva viśeṣaḥ iti brūyāṃ sāṅkhya-bauddhavat syurete
doṣā mamāpi . na punarahamevaṃpakṣaḥ . mama tu sāmānyaviśeṣau dravyaguṇakarmabhyo'rthebhyo'tyantabhinnau,
nāgṛhītaviśeṣaṇā viśeṣye buddhirastīti sattvābhisambandhāt sat, dravyatvābhisambandhād dravyam ityādisāmānyaviśeṣavādinaḥ kathaṃ svaviṣayasāmānyaviśeṣapakṣadoṣāḥ ? iti . atrāpi paraviṣayasāmānyaviśeṣavādipratyākhyānāt kā gatiḥ ? ityalaṃ prasaṅgena .
tasmādityuktadoṣopasaṃhārārthaḥ, etaddoṣāpetaṃ sarvathāntaraṅgaṃ vastu iti pratipattavyaṃ ghaṭādi ityabhisambhantsyāmaḥ . sarveṇa prakāreṇa sarvathā yāṃ tāṃ gatiṃ gatvā sāmānyameva, viśeṣa eva ityevamādinā
vicārya vicārya antaraṅgaṃ vastu ghaṭasya kenacit prativiśiṣṭenākāreṇa udakādyāharaṇadhāraṇādisamarthena
bhavanaṃ samānena cārthāntaraistadevāśrayaṇīyam, na bahiraṅgaṃ sattvadravyatvādi svaparaviṣayasāmānyaviśeṣavādi

anuvṛttyapekṣā ghaṭāntareṣu . yadi syāt tato'nuvarteta sa teṣvapi, tataśca sarvasāmānyāt sa eva sa syāt, tadyathā--pūrvāhṇāparāhṇayoreka eva ghaṭaḥ . tatsanniveśasvarūpā-
parikalpitam . yathoktam --antaraṅgabahiraṅgayorantaraṅgo vidhirbalavān . ya eṣa prekṣāpūrvakārī puruṣaḥ
sa prātarutthāya pratyaṅgavartīni svāni kāryāṇi kurute, tataḥ sambandhinām, tataḥ suhṛdām, tataḥ
śeṣāṇām pā॰ ma॰ bhā॰ 1 . 1 . 56 iti . tadantaraṅgatvaṃ kutaḥ ? svamūrtisthatvāt, svā mūrtirgrīvādyātmikā,
tatrasthatvājjalādyāharaṇasamarthasya bhavanasya . pradhānatvācca tadeva grāhyam . kutaḥ pradhānam ? tadarthatvāt
sāmānyaviśeṣayoḥ, kanyārthavastrālaṅkāravat, ghaṭārtho hi sāmānyaviśeṣakalpanāvyāpāraḥ . vrīhikaṇārthapalālādivadapradhānatvāt sāmānyaviśeṣayostyājyatā . vyavasthitatvācca tadeva ghaṭabhavanaṃ grāhyam . vyavasthitaṃ ca ātmanyeva sthitatvāt, na yathā tau sañcāriṇau sāmānyaviśeṣāvavyavasthitau parāpekṣatvādavyavasthitatvāccāvastu vandhyāputravat . kva punaḥ sañcāriṇau ? saddravyādiṣu . sad-dravya-pṛthivī-mṛd-ghaṭatvābhisambandhāt asti dravyaṃ pārthivo mārtiko ghaṭaḥ iti ghaṭe sampratyayaḥ   ityuktaṃ
hyācāryeṇa . ghaṭabhavanasyodakādyāharaṇāsaktātmanaḥ punaḥ kva sañcaraṇam ?
anapekṣatvācca, tadeva vastu ityabhisambhantsyate pratyekaṃ sarvatra . taddhi ghaṭabhavanaṃ na ghaṭa iti vā paṭa
iti vā ghaṭapaṭādidravyāntaradi dravyāntaramapekṣate yathā anuvṛttivyāvṛttisāmānyavādimate tadarthaṃ ghaṭapaṭādyarthāntarāpekṣā
vyāvṛttiviśeṣavādimate ca tadarthaṃ paṭādidravyāntarāpekṣā . laukikānuvartivyavahāranayavādimate tu sannihitasvādhīnavṛttitvād ghaṭātmabhavanasya na tadapekṣāstīti ta ddarśayati --na hi tasyānuvṛttyapekṣā ghaṭāntareṣu .
arthāpattyā na vyāvṛttyapekṣā paṭādidravyāntareṣu . yadi syādapekṣā tato'nuvarteta sa ghaṭaḥ teṣvapi
ghaṭāntareṣvapi . na punarapekṣāsti, tasya svasāmarthyenaiva siddhatvād ghaṭātmanaḥ . yadyapekṣeta ghaṭo ghaṭāntarāṇi, ghaṭāntareṣvapyanuvarteta . tataśca sarvasāmānyāt sa eva sa syāt, ghaṭāntaramapi ghaṭātmaiva
syāt, tattattvānuvṛtteḥ, ghaṭātmavat iti doṣaḥ syād deśabhinneṣvapi ghaṭeṣu kālabhinnaghaṭavat . tannidarśayati —
tadyathā--pūrvāhṇāparāhṇayoreka eva ghaṭa iti . nāpi ghaṭastattvānuvṛttimapekṣate, ghaṭātmanyasiddhe tattvānuvṛttyasiddheḥ; tata eva ca na paṭādivyāvṛttimapekṣate, tadāyattatvādityata āha --tatsanniveśasvarūpā-

pekṣatvācca tasyāstadapekṣā vyarthā, itaretarāśrayadoṣāpādanāt . tathā viśeṣe'pyasya
nāpekṣā, tathāhi sa eva na syāt, uktavat .--pūrvaṃ yathālokaprasiddhamanapekṣitapūrvāparaprabhedaṃ prakṛtiḥ iti vā anyat iti vā vartamānaṃ nityaṃ na pralayabhāk sad vartate bhāvo
yo'sau tadeva vastviti pratipattavyam . kiṃ na etena ? yadi kāraṇam, yadi kāryamkāryam, yadi sāmānyaṃ, yadi viśeṣaḥ .
pekṣatvācca tasyāḥ tadapekṣā vyarthā . ghaṭāvayavasanniveśasvarūpamapekṣate ghaṭāntarānuvṛttiḥ paṭādivyāvṛttiśceti yuktā anuvṛtterghaṭāpekṣā vyāvṛtteśca paṭādeḥ . ghaṭasya punaranuvṛttivyāvṛttyapekṣā vyarthā, svata
eva siddhatvāt . syānmatam--ghaṭo'pi ghaṭatvāpekṣātmalābhaḥ, tattvānuvṛttirapi ghaṭātmalābhāpekṣeti .
etaccāyuktam, itaretarāśrayadoṣāpādanāt . ghaṭa-ghaṭatvānuvartanayoritaretarāśrayatvadoṣamāpādayatyeṣā
kalpanā, itaretarāśrayāṇi ca kāryāṇi na prakalpante, tadyathā--naurnāvi baddhā netaratrāṇāya .
ityuktam--sāmānyaṃ nāpekṣata iti . tathā viśeṣe'pyasya nāpekṣeti . yathā sāmānyāpekṣā nāsti
ghaṭātmalābhasya tathāviśeṣetathā viśeṣe'pīti proktahetuvidhinātidiśati . tathā ca yojitamasmābhirarthataḥ . granthato
yojanāpi --tathā hi sa eva na syāduktavaditi . na hi tasya vyāvṛttyapekṣā paṭādiṣu . yadi
syāt, sa tebhyo'pi vyāvarteta . tataśca sarvaviśiṣṭatvāt sa eva na syād ghaṭo'pi, ghaṭapaṭayoriva .
tatsanniveśasvarūpāpekṣatvācca tasyāḥ tadapekṣā vyarthā, itaretarāśrayadoṣāpādanāditi sarvamatideśyam .
kiñcānyat --pūrvatvācca ghaṭātmabhavanasya . sāmānyaviśeṣābhyāṃ hi pūrvaṃ ghaṭabhavanam . tat kathamiti
cet, yathālokaprasiddham . loke prasiddhaṃ lokaprasiddham, yathaiva loke prasiddhaṃ tathā ghaṭabhavanam,
ākārādimātrameva ca ghaṭa iti loke prasiddham, tadeva pūrvam, anapekṣitapūrvāparaprabhedatvāt . ke punaḥ
pūrvāparaprabhedāḥ ? ghaṭādārabhya yāvat prakṛtiste pūrvaprabhedāḥ sāṅkhyānām, sat iti vā vaiśeṣikāṇām,
apare prabhedāḥ yāvadantyaviśeṣakṛtamanyat, iti sāṅkhyavaiśeṣikābhyāṃ kalpitam, ata āha --prakṛtiriti
vānyaditi vā . bauddhena vā kṣaṇikatvādatyantamanyaditi . vartamānatvācca, vartaterastyarthatvāt, astibhavatividyatipadyativartatayaḥ sannipātaṣaṣṭhāḥ sattārthāḥ   iti vacanāt . ata eva nityaṃ jalāharaṇādivyavahārasannipāti satatamatītānāgatakālayorapi ghaṭapaṭādyavasthānāt . na pralayabhāgiti, na ambhastaraṅgavat
svātmapraveśam, na pradīpajvālānalavadatyantavināśam, dvividhamapi pralayaṃ na bhajate, dravyasya paryāyāntareṇa
paryāyasyāpi dravyāvinābhāvādeva, ekāntāsadutpattivināśavādayorahetudṛṣṭāntatvādekāntanityavāde ca dharmāvirbhāvatirobhāvābhāvāt . taddhi tena rūpeṇa sarvakālaṃ sad, vartateḥ sattārthatvāditi tadeva vyācaṣṭe —

ko hi vādānāmantaṃ kartuṃ śaknuyāt ? āha ca--ṇiyayavayaṇijjasaccā savvaṇayā paraviyālaṇe mohā .te puṇa+adiṭṭhapuṇa adiṭṭhasamayo vibhaja+i sacce va ali+e vā ॥ sanmati॰ 1 . 28ko hyetad veda ? kiṃ vā'nena jñātena ?  
vartata iti . bhāva iti vṛttibhavanayoḥ prāguktaṃ paryāyaśabdatvaṃ darśayati . yo'sāviti pratyāmanati, ya evaṃ
vyākhyāto bhāvaḥ so'sau tadeva vastu nānyaditi pratipattavyamiti nigamayati . tadantaraṅgaṃ
pradhānamanapekṣaṃ pūrvaṃ vartamānaṃ ca tad vastu . itiśabdaḥ parisamāptyartho'vadhāraṇārtho vā, ityāneva
paryāpto'rthaḥ, nāto'dhiko nyūno vā, ye'nye'nyat kalpayanti--kāraṇameva, kāryameva, sāmānyameva, viśeṣa
eva, tadubhayameva, anyataropasarjanapradhānameva, naiva vāstyubhayamiti . kiṃ na etena ? yadi kāraṇam, yadi
kāryam, tataḥ ko doṣaḥ ? dṛśyate hi kāraṇamapi kāryamapi, yathā--paramāṇukāraṇaṃ dvyaṇukādi mṛtpiṇḍaśivakādīnāṃ kāryamapi, tadbhedajatvāt . evaṃ dvyaṇukatryaṇukādīnāmapi kāraṇakāryabhāvaḥ saṅghātabhedābhyām .
sāmānyaṃ dravyakṣetrakālabhāvānāṃ svaparabhavanasāmānyānativṛtteḥ . svaparaviśiṣṭabhavanātmakatvād viśeṣaḥ .
evamubhayamanyataropasarjanapradhānatvaṃ sahakramasvātantryapāratantryavivakṣāvaśāt . na cāstyubhayam, ekāntarūpasya parasparāpratibaddhasyāsiddherasiddhyādiśūnyatānubhavanāt .
sa eva vyavahāranayāśrayāllaukiko brūte --ko hi vādānāmiti ekāntavādānām antaṃ kartuṃ śaknu
yāt--ucchedaṃ śaknuyāt kartumiti . kiṃ kāraṇam ? na hi sāṅkhyābhihitāḥ sat kāraṇe kāryam,
asadakaraṇādupādānagrahaṇāt sarvasambhavābhāvāt .śaktasya śakyakaraṇāt kāraṇabhāvācca sat kāryam ॥ sāṅkhyakā॰ 9
ityevamādayo hetavaḥ, na vā vaiśeṣikoktāḥ kriyāguṇavyapadeśābhāvādasat vai॰ sū॰ 9 . 1 . 1 ityādayaḥ,
kṣaṇikā ghaṭādayaḥ pratyayāyattajanmatvāt ityādayo vā bauddhoktāḥ paraspareṇocchettuṃ śakyante, abhiyuktabuddhyutkarṣaparamparāyā adṛṣṭaniṣṭhatvāt . etasminnarthe jñāpakamāha --āha ceti, nāhameva svamanīṣikayā
bravīmi, kiṃ tarhi ? anye'pyevaṃ bruvate .
ṇiyayavayaṇijjasaccā savvaṇayā paraviyālaṇe mohā .te puṇa adiṭṭhasamayo vibhaja+i sacce va ali+e vā ॥ sanmati॰ 1 . 28
svaviṣayasatyatvādevāvicālyā iti taccālane moghāḥ . teṣāmanekāntasthitisvatattvānavabodhāt satyameva,
asatyameva vā ityadṛṣṭasamayastān vibhajate ityācāryasiddhasenaḥ .


tathā ca kāraṇe kāryasadasattvāniyamaḥ, kāraṇe satyeva bhāvābhāvābhyāmasati
ca sevādyudyogaphalāniyamāt . tadyathā--vātakarkoṭakīpuṣpaṃ dṛṣṭamasatkāryam . avyakta-

tathānye'pi—
yatnenānumito'pyarthaḥ kuśalairanumātṛbhiḥ .abhiyuktatarairanyairanyathaivopapādyate ॥ vākyapa॰ 1 . 34 iti .
anumānāntarabādhyatve'navasthitānumānatvāllokaprasiddhireva pramāṇamityarthaḥ . ko hyetad veda ityaśakyaprāptiṃ
darśayati kiṃ vānena jñātena iti prayojanābhāvaṃ ca . yasmāt pratijñāhetudṛṣṭāntopanayanigamanānāṃ jijñāsāsaṃśaya-śakyaprāpti-prayojanapūrvāṇāṃ saṃśayavyudāsaḥ phalamante bhaviṣyatīti daśāvayavavādināṃ matam, tathā ca
vyavahāraprasiddhiḥ . tasmāt tyajyantāmadyatanāvyāptyatiprasaṅgāgamakākṣaradaridrakusṛtikāraracitanyāyalakṣaṇānīti .
tathā ca kāraṇe kāryasadasattvāniyamaḥ . evaṃ ca kṛtvānena nyāyena yathā kāraṇameva, na kāryam;
kāryameva, na kāraṇam; sāmānyameva, na viśeṣaḥ; viśeṣa eva, na sāmānyam; ubhayam; anyataropasarjanam; ubhayābhāvo vā ityayaṃ niyamo nāstyuktavidhinā tathā kāraṇe kāryasya sattvameva asattvamevetyayamapi niyamo nāsti . katham ? yadi kāryaṃ sat tataḥ kāraṇameva iti nāsti, kāryasyāpi sattvāt .
katham ? kriyānimittakatvāt kāraṇakāryatvayoḥ kāryābhāve kāraṇābhāvaḥ kāraṇābhāve kāryābhāva iti .
tathā yadi kāraṇaṃ sat, tataḥ kāryameva na bhavati, kāraṇasyāpi sattvāt . evaṃ sāmānyaviśeṣobhayānyataropasarjanobhayābhāveṣvapi bhāvanīyam . tatra tāvat kāraṇe kāryaṃ sadeva asadeva sadasaccaiva iti vā
ye bruvate teṣāṃ niyamābhāva uktaḥ anyataropasarjanobhayābhāvayorapyukta eva bhavatītyabhiprāyaḥ . kāraṇe
kāryaṃ sadeva, asadeva ityaniyamaḥ . ko hetuḥ ? kāraṇe satyeva bhāvābhāvābhyāmityayathāsaṅkhyaṃ hetū .
satyeva bhāvāt asat kāraṇe kāryam ityaniyamaḥ, satyevābhāvāt sadeva ityaniyamaḥ . asati ca
kāraṇe kāryasya sadasattvāniyamaḥ iti vartate . kutaḥ ? sevādyudyogaphalāniyamāt . dṛṣṭo hi
loke kṛṣīvalavaṇigrājapuruṣaśilpyādīnāṃ kṛṣivāṇijyasevāśilpādiṣu kāraṇeṣūdyuktānāṃ phalāniyamaḥ . sa
satsvasatsu ca dṛṣṭaḥ . tadyathā --vātakarkoṭakīpuṣpaṃ phalakāraṇaṃ satkāryam, puṣpatvāt, āmrapuṣpavadityanumānaprasaṅge'pi ca dṛṣṭamasatkāryam . asat kāryaṃ puṣpaphalamasminnityasatkāryam . tasyāphalatvadarśanād
dṛṣṭaviruddhamanumānam . ato'satkāryaṃ taditi .
avyaktamiti cet . syānmatam--avyaktāni vātakarkoṭakī-vañjula-japākusumādīnāṃ phalāni

miti cet, na, vyaktikāryasya avyaktakāryatvādasattvatulyatvāt . bījādīnāmapyakāraṇataiva kvacidakaraṇāditi kāraṇamapyakāraṇameva, kāryakāraṇāvyabhicārābhāvāt .
kāryasadasattvāniyamāttu kāraṇe kāraṇatāyāmeva karaṇākaraṇe kāryasya, aviditavedanārthavidhiparatāyāṃ vākyapravṛttestasyāmavasthāyāmanupajanitaviṣayatvādapavāda-
kāryāṇīti . etaccāyuktam, vyaktikāryasya avyaktakāryatvādasattvatulyatvāt . vyaktiḥ kāryamasyeti
vyaktikāryam . kiṃ tat ? kāryam . tasya kāryasya avyaktakāryatvāt, asattvena tulyam, tadbhāvo'sattvatulyatvam, tasmādasattvatulyatvānnāvyaktaṃ kāryamastīti . athavā vyaktiśca sā kāryaṃ tad vyaktireva kāryam,
tadavyaktaṃ kāryamavyaktakāryam, tasyāvyaktakāryatvādasattvatulyatvam, tasmādasattad vātakarkoṭakyādipuṣpaphalam, nāvyaktaṃ kāryamiti .
syānmatam--karotīti kāraṇam . yathoktam—
ṣṭhivasivyorlyuṭparayordīrghatvaṃ vaṣṭi bhāguriḥ .karoteḥ kartṛbhāve ca saunāgāḥ sampracakṣate ॥  
tasmāt svakāryasyākaraṇādakāraṇatvameveti . etadapi nopapadyate, yasmād bījādīnāmapyakāraṇataiva
kvacidakaraṇāditi prāptam . itiśabdo hetvarthe . yasmāt teṣāmapi bījānāṃ trivarṣaparamoṣitānāmaṅkurādyutpādane śaktyabhāvaḥ, ādigrahaṇād mṛdāderghaṭādyutpādane . tataḥ ko doṣaḥ ? kāraṇamapyakāraṇamevāstu
kāryakāraṇāvyabhicārābhāvāditi . evaṃ ca sati kṛṣīvalādīnāṃ sakṛddṛṣṭabījāṅkurādikāraṇakāryabhāvavyabhicārāṇāṃ tadarthapravṛtteḥ punaranārambhāt karaṇābhāve kāraṇābhāva eva syāt, aniṣṭaṃ caitat . loke
punarupapadyate --kāryasadasattvāniyamāttu kāraṇe bījādau kāraṇatāyāmeva satyāṃ karaṇākaraṇe
sannihite tantvādau kāraṇe kāryasya paṭādeśca, kādācitkayoḥ karaṇākaraṇayordarśanāt .
syānmatam--kāraṇe kāryasya sadasattvayoḥ karaṇākaraṇayoścāniyame kimarthaṃ punaḥ karotīti kāraṇam
iti śabdavyutpattirāśrīyate ? iti . atrocyate --aviditavedanetyādi . ajñātajñāpanamaviditavedanamartho'sya vidheriti aviditavedanārtho vidhiḥ, tatparatāyāṃ vākyapravṛtteḥ tasyāmavasthāyāmanupajanitaviṣayatvādapavādasparśasya . tadā hi karotīti kāraṇam iti kāraṇatvavidhānamātraṃ kriyate deśakālādiviśeṣāviśeṣaṇādasati svaviṣaye kamarthamapavādaḥ spṛśet--kiṃ karotyeṣa na karotyapi kvacit kadāciditi ?

sparśasya, nīlotpalavat . tathā nyagrodhaphalamasatkāraṇaṃ dṛṣṭam . āmrapuṣpaphale
satkāryakāraṇe dṛṣṭe .
sarvasarvātmakatvasarvakāraṇatvāt sevādikriyākalāpo yathā arthaprāpteḥ kāraṇaṃ
tathā kleśaprāpterapi .
nanvata eva kleśo'pi bhavatīti cet, evaṃ satīpsitena tāvadbhavitavyam,
sannihitatacchaktyabhīhitatvāt, sarvaśāstrajñānyataravyākhyānavat .
tadā sa manyate vaktā--idaṃ tāvat pratiṣṭhāṃ yātu karotīti kāraṇam iti . pratiṣṭhite cāsmiṃstata uttarakālaṃ
siddhe sati kāraṇatve sambhavataḥ kāryasattvāsattvayoḥ tena viśeṣaṇaprakāreṇa karotyeva na karotyeveti vikalādeśavaśānniyamopapatterviśeṣaṇamāśrīyate . ko dṛṣṭāntaḥ ? nīlotpalam . yathā hi nīlotpalaṃ bhavati iti
tadbhavanamātraṃ vidhīyate nīlameva, utpalameva iti vā niyamaviśeṣānāśrayaṇāt, tathā karotīti kāraṇam
iti kriyābhāvanamātraṃ vidhīyate karotyeva, na vā ityanāśritya viśeṣaniyamam . yathā vā nīlaṃ tila-kambalādiviśeṣānapekṣam utpalamapi raktatādiviśeṣānapekṣaṃ parasparaviśiṣṭamubhayamucyate tathā karotīti kāraṇam iti
karaṇamātraṃ deśakālādikāryapratibandhāpratibandhanirapekṣamucyate . athavā śabalotpalatve satyapi tasya dharmabhedānapekṣaṃ
nīlotpalam ityucyate, tathā karaṇabhāvābhāvabhedadharmanirapekṣaṃ kriyāmātraṃ karotīti kāraṇam ityucyate .
tathā nyagrodhaphalam . tena prakāreṇa tathā, yathā prāguktasadasattvāniyamāttu kāraṇe kāryasya
kāraṇatāyāmeva karaṇākaraṇe tathā kāryakaraṇākaraṇāniyamāttu kāraṇasya kāryasya kāryatvāniyamaḥ . vaṭanyagrodhodumbarādiphalānāṃ phalatvāt puṣpakāryatvānumānaprasaṅge phalamasatkāraṇaṃ dṛṣṭamiti pūrvavad vyabhicāraḥ . āmrapuṣpaphale satkāryakāraṇe dṛṣṭe ityatrāpi kādācitkayoreva kāryakāraṇayordarśanāt kāryakāraṇasadasatkaraṇākaraṇāniyamameva darśayati .
itaśca kāryakāraṇasadasattvāniyamaḥ --sarvasarvātmakatvasarvakāraṇatvāt . sthāvarajaṅgamābhyavahṛtānyonyarasarudhirādirūpādipariṇāmāpattivaiśvarūpyadarśanāt sarvaṃ sarvātmakam, tata eva sarvaṃ sarvasya kāraṇaṃ
kāryaṃ ceti kṛtvā sevādikriyākalāpo yathā arthaprāpteḥ kāraṇaṃ tathā kleśaprāpterapi prakalpyata eva
kāraṇam . tadapi ca phalamarthakleśaprāptyādi aniyatam, ubhayatra vyabhicārāt .
itara āha --nanvata eva kleśo'pi kāryasattvādeva bhavatīti niyataṃ kāraṇe kāryam ityāpannaṃ
cedityevaṃ cenmanyase . evaṃ sati īpsitena tāvad bhavitavyam . kiṃ ca tadīpsitaṃ phalam ? arthaprāptiḥ, na kleśaḥ sevakasya . kiṃ kāraṇam ? sannihitatacchaktyabhīhitatvāt . sannihitā sā
śaktirasya so'yaṃ sevakaḥ sannihitatacchaktiḥ aproṣitārthaprāptiśaktiḥ, sevā vā sannihitā, sā śaktirasyāḥ sā sannihitatacchaktiḥ, tayā abhīhitatvāt ceṣṭitatvāditi vṛttivṛttimatorananyatvāt sevā

tatra deśakālākāranimittāvabaddhatvānneṣṭameva phalamavāpyate, jñāvyākhyānavat . atha deśādayaḥ kim ? yadi te kāryaṃ tatasteṣāmakāraṇatvādasarvatvādatantratvādapratibandhakatvam . atha te kāraṇaṃ tataḥ sarvakāraṇatvasarvātmakatvāt
kimiti sarvaṃ na bhavati, samuditakāraṇatvāt, saṃyuktatantupaṭavat ?
atha vā sarvaṃ na bhavati, anabhivyaktatvāddeśādeḥ, pradhānasāmyāvasthānavad
sevakayoryatheṣṭaṃ vigrahasambandhau . yuktaṃ hi tābhyāmīpsitārthaprāptiyuktābhyāṃ bhavitum, nānīpsitakleśabhāgbhyām .
ko dṛṣṭāntaḥ ? sarvaśāstrajñānyataravyākhyānavat . yathā sarvaśāstrajñaḥ puruṣo vyākaraṇādyanyatamacchāstramīpsitameva vyācaṣṭe tathaitaditi .
atra brūmaḥ --tatra deśakālākāranimittāvabaddhatvānneṣṭameva phalamavāpyate sevakeneva prasannanṛpādapi, svanagarabhāṇḍāgārādikṣetrapratibandhavat śvaḥprabhātādikālapratibandhavat prasādadānābhimukhyākārāvabandhavat dvitīyakarmaṇyatāpradarśanādinimittāvabandhavat . śāstrajñadṛṣṭāntasyāpi tādṛgvidhāvabandhasadbhāve sati
avyākhyānavadaniyama eva phalasyetyata āha --jñāvyākhyānavat, sarvaśāstrajño'pyebhirevāvabandhairīpsitaṃ
na vyācaṣṭa iti .
laukiko bravīti --atha deśādayaḥ kim ? iti . vikalpadvayāntaḥpātena nirotsyāmyetadityabhiprāyaḥ . ye deśādayo'vabandhakābhimatāste yadi kāryatayeṣṭāstatasteṣāmakāraṇatvādasarvatvam .
kāraṇabhāvāddhi sarvaṃ sarvātmakaṃ syāt, tadabhāvādasarvatvaṃ deśādīnāṃ prāptam . asarvatvācca teṣāmatantratvaṃ teṣu,
kasyacit tadadhīnavṛttitvābhāvāt . tato'tantratvādapratibandhakatvamapi .
athācakṣīthāḥ --te deśādayaḥ kāraṇamiti . tataḥ kāraṇaṃ cet, sarvakāraṇatvāt sarvātmakatvāt kimiti sarvaṃ na bhavati ? bhavatyevetyarthaḥ . kasmāt ? samuditakāraṇatvāt, samuditakāraṇatvaṃ
sarvakāraṇatvāt sarvātmakatvācca . atra prayogaḥ--sarvaṃ sarvatra syāt, samuditakāraṇatvāt, saṃyuktatantupaṭavat . yathā tantūnāṃ parasparasaṃyoge sati niyamāt paṭo bhavati svakāraṇatvasaṃnidhānādevaṃ sarvakāraṇatva-
sarvātmakatvasadbhāve ko deśādipratibandho nāma anya iti kimiti mudhā sarvaṃ na bhavediti ?
atha vā sarvaṃ na bhavatītyādi sa eva laukika āśaṅkate . atha mataṃ bhavataḥ sāṅkhyasya--sarvaṃ na
bhavati śarīrakleśasukhārthānarthaprāptyādi . kutaḥ ? anabhivyaktatvāt . añjū vyaktimrakṣaṇagatiṣu pā॰ dhā॰
1459, mrakṣitamabhivyaktaṃ sphuṭīkṛtam, anabhivyaktamasphuṭam, anabhivyaktatvād deśādeḥ kāraṇasya sarvaṃ
na bhavati . ko dṛṣṭāntaḥ ? pradhānasāmyāvasthānavat . yathā pradhānaṃ sattvarajastamastriguṇatvasāmyāvasthāne'nabhivyaktatvāt sarvakāraṇamapi sat sarvān bhāvānna prakaroti ghaṭapaṭādīn, atha ca prakaraṇāt prakṛtiḥ
pradhīyante bhāvāstata iti pradhānam ityādibhirnāmabhirucyate, tasya cānabhivyaktatvaṃ tatsāmyāvasthānānma

mayūrāṇḍakarasagatagrīvādivadvā . nanu ca deśādeḥ sarvatvāt sarvātmakatvād
vaiṣamyāvasthaiva iti laukikaprakṛtitvameva prakṛteḥ, sarvātmakatvāt, deśādivat .
anabhivyaktisāmyāvasthāne cāyukte, aprayojanatvāt, nirvṛttānirvṛttārthakriyaudāsīnyavat . prakṛtikāraṇatyāgena kāraṇāntarasya vā tathāpraṇeturāpattiḥ .
nyethāḥ tathā hi deśādikāraṇaṃdeśādi kāraṇaṃ sāmyāvasthānādanabhivyaktaṃ pradhānavat sarvaṃ kāryaṃ na kurute . lokaprasiddhamapyatrodāharaṇam --mayūrāṇḍakarasagatagrīvādivat . yathā mayūrāṇḍakarasāvasthāyāmeva mecakavarṇagrīvādyavayavānabhivyaktiḥ tatsāmyāvasthānāt, ataḥ sarvaṃ na bhavati mayūrāṇḍakarasāvasthāyāmiva tadgrīvādīti .
atrocyate--maivaṃ maṃsthāḥ, nanu cetyādi . nanvityanujñāpane, tvayāpyetadiṣṭam--sarvaṃ deśādīti .
tasmād deśādeḥ sarvatvāt sarvātmakatvam, sarvātmakatvācca vaiṣamyāvasthaiva . itiśabdo hetvarthe,
yasmāllaukikaprakṛtitvameva prakṛteḥ sūktābhimatāyāḥ . katham ? yathā hi laukikī prakṛtirdeśādirviṣamāvasthaiva satī sarvakāraṇātmikā kāryātmikā viṣamā samā ca vyaktā cāvyaktā ca tathā sāṅkhyaparikalpitaprakṛtirapi syāt . kiṃ kāraṇam ? sarvātmakatvāt, deśādivad mayūrāṇḍakarasavad vā vaiṣamyāvasthaivetyarthaḥ . sāmyāvasthaiva vā deśāderapi, sarvātmakatvāt, prakṛtivaditi .
kiñcānyat--ete api ca kalpane nopapanne--deśādīnāmanabhivyaktiḥ prakṛteḥ sāmyāvasthānamiti . kasmāt ? aprayojanatvāt . na hi deśādīnāmanabhivyaktau prayojanamasti, puruṣavimokṣaṇahetorvyaktarūpatayā pravartamānānāṃ tathā puruṣārthasiddheḥ, anirvṛttaudanasya pacikriyāyāmaudāsīnyavat . nāpi nirvartitārthāyāḥ prakṛteḥ punarātmānamupasaṃhṛtya sāmyāvasthāne kiñcit prayojanamasti, siddhaudanasya odanārtharandhanādipravṛttivat . athavā prakṛtereva anabhivyaktisāmyāvasthāne na yukte, aprayojanatvāt . aprayojanatvaṃ nirvṛttānirvṛttārthatvāt . yadi nirvṛttārthā, siddhaudanarandhanavadayuktaṃ sāmyāvasthānam . anirvṛttārthaṃ cet
pradhānam, asiddhaudanaudāsīnyavadayuktaṃ sāmyāvasthānam . tathānabhivyaktiḥ . kiṃ kāraṇam ? prakāśanārthaṃ
pravṛttāyā vyaktivaiṣamyābhyāṃ tadarthasiddheḥ, tābhyāmṛte cāsiddheḥ, anabhivyaktisāmyāvasthānayorapi pravṛttiviśeṣatvāt, dvidhāpyaprayojanatvādayuktamiti . athavā'prayojanā anabhivyaktiḥ, nirvṛttārthatvāt, deśādirūpeṇa prakāśitātmavṛttiḥ kimarthaṃ nābhivyajyate ? kimarthaṃ vā sarvaṃ puruṣārthamakṛtvā sāmyena avatiṣṭhate ?
sāṅkhyaiśca dvividhapuruṣārthasiddhyai prakṛtipravṛttiriṣṭā, nākasmikī yadṛcchāvādimatavat . na ceśvarasvabhāvādikāraṇavādimatavad vā kāraṇāntaram . yathāsaṅkhyaṃ cātra dṛṣṭāntadvayaṃ darśayati --nirvṛttānirvṛttārthakriyaudāsīnyavaditi, pacanāpacanavadodanasyetyarthaḥ . syānmatam--tasyāḥ prakṛteravyaktisāmyāvasthāne kālaniyatiyadṛcchāsvabhāveśvarādyanyatamakāraṇavaśāditi . etaccāyuktam, prakṛtikāraṇatyāgena abhyupetavirodhadoṣa

ātmāntaratvaprakāśanaṃ hi jñānārthasya svatantrasya apratihatasarvagatatvasya
pradhānasya dharmaḥ . atastena nityapravṛttenaiva bhavitavyam, tatsvabhāvatvāt, yathā
sambandhinī yasmāt kāraṇāntarasya vā tathāpraṇeturāpattiḥ, kāraṇādanyat kāraṇaṃ kāraṇāntaram, prakṛteranyat kāraṇaṃ yat prakṛtiṃ tathā praṇayati tadasti svabhāvaniyatikālayadṛccheśvarādīnāmanyatamadityāpannam,
aniṣṭaṃ caitat .
kāraṇāntaranirapekṣasya kāraṇasya svakāryākaraṇaṃ ca yuktiviruddhamityata āha --ātmāntaratvaprakāśanaṃ
hītyādi yāvat pradhānasya dharma iti . ātmano'nya ātmā ātmāntaram, tasya bhāva ātmāntaratvaṃ
parasparavibhinnamahadahaṅkārādyavasthāntaratvam, tasya prakāśanam . hiśabdo yasmādarthe, yasmādanabhivyakteḥ
sāmyāvasthānasya ca pratipakṣo'vasthāntaraprakāratvena ātmaprakāśanamayaṃ prakṛterdharmaḥ . syānmatam--upāyānabhijñatvāt kāraṇāntaraṃ sācivyaguṇopetamapekṣata iti, etaccāyuktam, jñānārthatvāt . uktaṃ ca --dharmajñānavairāgyaiśvaryāṇi buddhidharmaḥrmā adharmājñānāvairāgyānaiśvaryāṇi ca . teṣāmaṣṭānāṃ saptabhirbadhnāti ekena
mocayati   iti tasya pradhānasya jñānārthasya pariṇatyavasthātmakasyāyuktā sacivāpekṣā . syānmatam--paratantratvāt sahāyāntaramapekṣate, tacca na, svatantratvāt . syānmatam--kvacit pradhānaṃ kāraṇaṃ kvacidanyat, avyāpitvāt, laukikakālādikāraṇavaditi . etaccāyuktam, apratihatasarvagatatvāt tasya .
athavā ātmāntaratvaprakāśanamiti ātmā puruṣaḥ, ātmano'nya ātmā ātmāntaram,
tasya bhāva ātmāntaratvaṃ puruṣādbhinnaṃ triguṇasvabhāvaṃ svamātmānaṃ pradhānaṃ puruṣāya prakāśayati . puruṣādvānyaḥ 
puruṣa ātmāntaram, tasya bhāva ātmāntaratvaṃ puruṣāntaratvam, tasmai puruṣāya prakāśya ātmasvarūpaṃ
puruṣāntarāṇāṃ prakāśayati, puruṣāntaratvaṃ vā caitanyasvarūpamadhyasthaśuddhakevalatvaiḥ parasparabhinnaiḥ puruṣāntarasthaiḥ
puruṣāntareṣu prakāśiteṣvapi anyeṣāṃ puruṣāṇāṃ yat puruṣāntaratvaṃ taireva caitanyādibhiryuktaṃ prakāśayati .
prakṛtervā svayamacetanāyā ācaitanyasvarūpasya prakāśanam . ayaṃ hi dharmastasya jñānārthasya svatantrasya
apratihatasarvagatatvasya pradhānasya .
evaṃ tasya svabhāvadharmaṃ samarthya idānīmanabhivyaktisāmyāvasthānapratipakṣabhūtaṃ nityapravṛttatvaṃ pradhānasyānumimīte --atastena nityapravṛttenaiva bhavitavyamiti pratijñā . ata ityanantaroktadharmatvāt pradhānasya,
taddharmatvamidānīṃ hetutvena vyāpārayitumāha sāmānyataḥ --tatsvabhāvatvāditi, sa svabhāvo dharmo yasya tat
tatsvabhāvaṃ pradhānaṃ pūrvoktairhetubhirviśeṣitamatastannityapravṛttaṃ bhavitumarhati . iha yad yad yatsvabhāvaṃ tat tat

agnirdahanaprakāśanapravṛttaḥ .
nanu bhasmacchanno'gnirapi na dahati na prakāśayati . atha kathaṃ jīvati ?
kathaṃ jñāyate agniḥ iti adahannaprakāśayan vā tāvat kośakādi svāśrayamātram,
gṛhapradīpakavat ? chādanābhāvo'pi ca pradhāne .
tenaiva svabhāvena nityapravṛttaṃ dṛṣṭam, yathāgnirdahanaprakāśanapravṛttaḥ . yat punarnityapravṛttaṃ na bhavati na tat
tatsvabhāvam, yathā na kiñcit tādṛgiti .
dahanāditatsvabhāvasyāgnestathāpravṛttyadarśanāt sādhyadharmavaikalyaṃ dṛṣṭāntadoṣa iti tannidarśayannāha —
nanu bhasmacchanno'gnirapi na dahati na prakāśayatīti, dahanatapanayorabhedāditi . atrocyate --atha
kathaṃ jīvati ? iti . jīvanamagneścetanatvāt, caitanyamāhāralābhālābhayoḥ puṣṭiglānyādidarśanād manuṣyavat . sa cendhanaṃ dahan jīvati, sthiterjīvitaparyāyatvāt sthiterindhanadahanāvinābhāvāt . acetanatvamabhyupagamyāpi sthitiprakāśanendhanadahanātmakasyāgneḥ pratyakṣānumānaviṣayasya satastathā pratyakṣānumānābhyāmagrahaṇe'stitve pramāṇāntarāsiddheḥ kathaṃ jñāyate agniḥ iti adahan aprakāśamānaḥ aprakāśayan vā
dravyāntaraṃ tāvat kośakādi svāśrayamātram ? tat parimāṇamasya tāvat, svaparimāṇamātramapi svāśrayadravyaṃ kośakādi aprakāśayan katham agniḥ ityucyate ? kośaka ityucyate'nnapulikā . dṛṣṭānto
gṛhapradīpakaḥ . gṛhe prajvālitaḥ pradīpako gṛhapradīpakaḥ, yathā gṛhapradīpako'nnapulikāmātramapi yadi na
prakāśayati prakāśātmakaḥ sanna pradīpaḥ iti jñāyate; agnivaidharmyadṛṣṭānto vā--gṛhapradīpo gṛhaṃ prakāśayannasti, yadi na tathāgniḥ svamāśrayaṃ prakāśayati prakāśātmakaḥ saṃstato nāstīti gamyate . kiñcānyat,
bhasmacchannāgnisādharmyābhāvo'pi ca pradhānasya cchādanābhāvādityata āha --chādanābhāvo'pi ca pradhāna
iti . agnerbhasmavat prakṛterāvaraṇābhāvād bhasmacchannāgnitulyaṃ na bhavati pradhānamato viśeṣya brūmaḥ--nirāvaraṇāgnidahanaprakāśanavat tatsvabhāvatvānnityapravṛttenaiva bhavitavyam . iti tadavasthā nityapravṛttatā . tataścānabhivyaktisāmyāvasthānānupapattiḥ .
syānmatam--yadyapi pradhānaṃ mahadādibhāvenātmāntaratvaprakāśanārthaṃ puruṣasya pravartate tathāpi keṣāñcit
puruṣāṇāṃ kṛte prayojane'nyeṣāmakṛte kālakrameṇa vyaktyavyaktisāmyavaiṣamyāvasthāḥ pratipadyate, sā cāsya

kālādikāraṇāntaranirapekṣasya tasya svatantratvāt sarvapuruṣārthapravṛttatvācca
niravaśeṣapuruṣaviṣaye svānyatvajñāpane kṛte kṛtakṛtyatvāt kiṃ sāmyāvasthānena ?
akṛte'pyakṛtakṛtyatvāt kiṃ pratinivṛttyā prayojanam ?
anabhivyaktisāmyāvasthānānupapatteśca kimiti satatasamavasthitasamanupravṛtti pratyakṣakāraṇanānābhedābhivyaktisvabhāvamevedaṃ jagannābhyupagamyate ? mṛtpiṇḍa-
pravṛttiḥ svabhāvād niyateḥ kālād yadṛcchāyā veti . etadapi nopapadyate, kālādikāraṇāntaranirapekṣasye-
tyādi . pradhānaṃ hi kāraṇaṃ niyatikālasvabhāveśvarayadṛcchādyanyatamānapekṣaṃ kāraṇaṃ jagato'bhyupagataṃ bhavatā,
na tu yathā lokanaye kvacit kālo'pi niyatirapītyādi . svatantratvācca tasya prakṛtipuruṣayoḥ svarūpabhedaparijñāpanasya svārthasyānurūpaśrotrādyekādaśendriyagrāmasya śabdabuddhyādivikalpagrāmasya vacanādānaviharaṇānandotsargakarmaśabdādyarthagrāmasya ca nirvartane svatantratvānna kāraṇāntarāpekṣāsti . sarvapuruṣārthapravṛttatvācca
kṛtārthasyākṛtārthasya ca yathāsaṅkhyaṃ sāmyāvasthāne nivṛttau ca prayojanābhāva ityata āha --niravaśeṣapuruṣaviṣaye svānyatvajñāpane kṛte kṛtakṛtyatvāt kiṃ sāmyāvasthānena ? akṛte'pyakṛtakṛtyatvāt kiṃ pratinivṛttyā prayojanam, asiddhaudanasūpakāranivṛttivat ? iti tadavasthamaprayojanatvam .
atra codyam--nanu prāguktam --anabhivyaktisāmyāvasthāne cāyukte, aprayojanatvāt, nirvṛttānirvṛttārthakriyaudāsīnyavaditi, ataḥ punaruktamiti . atra brūmaḥ--na, kāraṇāntarāpekṣāpratiṣedhaparatvādasya, pravṛttinivṛttyoḥ pradhānasya aprayojanatvamātrapratipādanaparatvāt tasyetyadoṣaḥ .
avyaktisāmyāvasthānānupapatteśceti . aprayojanatvādibhiranabhivyaktisāmyāvasthāne anupapanne,
tataścāvyaktisāmyāvasthānānupapatteḥ kimiti kiṃ kāraṇaṃ jagadevaṃsvabhāvamiti na gṛhyate ? ityabhisambandhaḥ .
satatasamavasthitasamanupravṛttīti, satataṃ sarvakālaṃ samavasthitā nityānuparatā samanupravṛttiḥ kāraṇakāryapravṛttyātmikā prakarṣeṇa vṛttiryasya tadidaṃ jagat satatasamavasthitasamanupravṛtti . pratyakṣakāraṇanānābhedābhivyaktisvabhāvamiti, pratyakṣāṇi ca tāni kāraṇāni ca pratyakṣakāraṇāni mṛtpiṇḍadaṇḍacakrodakasūtra-
kulālādīni ghaṭādīnāṃ kāryāṇām, tāni nānājātīyāni, tantuturīvemakuvindādīni paṭādīnāmityevaṃprakārāṇi, teṣāṃ bhedāḥ pratyakṣakāraṇanānābhedāḥ, taisteṣāṃ vābhivyaktirghaṭapaṭādikāryarūpeṇa, saiva svabhāvo
yasya tadidaṃ pratyakṣakāraṇanānābhedābhivyaktisvabhāvam . kiṃ tat ? jagat . evetyavadhāraṇe, kimavadhārayati ?
pratyakṣadṛṣṭaśukraśoṇitāhārādikāraṇānyeva ityavadhārayati . kimato nirastam ? avyaktādi adṛṣṭaṃ kāraṇāntaram . tasmād dṛṣṭakāraṇanānābhedābhivyaktisvabhāvamevedaṃ jagat kimiti nābhyupagamyate ?
kimityadṛṣṭaṃ kāraṇāntaraṃ parikalpyate ? iti . evaṃ tāvat kāraṇe kāryasadasattvāniyama uktaḥ .


śivakasthāsakosakuśūlaghaṭakapālaśakalaśarkarikāpāṃśuvātāyanareṇupunarupacayaprāptānantyaskandhapāṃśumṛtpiṇḍāderaniyatādisadasadbhūtakāraṇādhyāsāvimuktyanirmūlatvaṃ
kāryasya .
ato'vagamyatāṃ na kiñcidanyat phalaṃ tacchāstreṇa kriyate yallokavyavahāra-

kāryāniyamo'pi ca . kāryameva sadasadbhūtakālādiviśeṣakāraṇamevetyaniyamaḥ pradhānādiśāstrakāraparikalpitakāraṇapūrvakameveti vā . kiṃ kāraṇam ? tathānugamyamānadṛṣṭāntābhāvāt . kiṃ tarhi ? etāvānniyamaḥ --kāraṇādhyāsāvimuktyanirmūlatvaṃ kāryasyeti, tathānugamyadṛṣṭārthatvāt, mṛtpiṇḍaśivaketyādipāṃśumṛtpiṇḍāderityantasya daṇḍakasyopari aniyatādisadasadbhūtakāraṇādhyāsāvimuktyanirmūlatvamiti
vakṣyamāṇasambandhatvāt . kāryameva, sadeva asadeva vā kāraṇaṃ kālādi, sādikāraṇamityasya vā'niyamapradarśanārthamudāharaṇamāha --mṛtpiṇḍaśivaketyādi yāvat pāṃśumṛtpiṇḍāderiti, eṣāṃ mṛtpiṇḍādyavasthāviśeṣāṇāṃ vātāyanareṇuparyantānāmeva loke dṛṣṭatvāt punarupacayāt prāptamānantyaṃ yeṣāṃ skandhānāṃ te punarupacayaprāptānantyaskandhāḥ vātāyanareṇubhyaḥ prabhṛti punarupacayakrameṇa pāṃśu-mṛtpiṇḍa-śivaka-sthāsa-kosaka-kuśūlaghaṭa-kapāla-śakala-śarkarikā-pāṃśu-vātāyanareṇava iti cakrakakrameṇa kāraṇakāryāniyamo dṛṣṭaḥ . utkrameṇāpi ca
saṅghātabhedābhyāṃ kāryakāraṇasadasattvāniyamo dṛṣṭaḥ, piṇḍamupamṛdya śivakakaraṇāt śivakaṃ copamṛdya piṇḍakaraṇāt sthāsakādīnāmanyatamamavasthāviśeṣamupamṛdyāpi piṇḍādikaraṇāt kriyākriyāphalakrameṇa ca kadācit
kāraṇakāryāniyamadarśanādityaniyatādi, itthamaniyata ādirasyetyaniyatādi, jagaditi sambadhyate, tadeva
aniyatasadasadbhūtakāraṇakāryam, aniyatādisadasadbhūtaṃ kāraṇam, tasya adhyāsastena vā kāraṇena adhyāso'dhiṣṭhānam . tena kāraṇādhyāsena avimuktiratyāgaḥ kāraṇasāmānyāvinābhāvaḥ, na tu atyantanirmūlotpattivināśalakṣaṇakāryatvaṃ khapuṣpavat, tathaiva loke dṛṣṭatvāt . tayā avimuktyā anirmūlatvaṃ kāryabhūtasya jagataḥ .
ataḥ proktahetordṛṣṭakāryakāraṇasadasattvāniyamāt paraparikalpitapradhānādyadṛṣṭaikakāraṇānupapatteḥ kālādiviśeṣakāraṇaikyānumānābhāvācca kāraṇasāmānyamātrānumānāccāvagamyatām--na kiñcidanyat phalaṃ
tacchāstreṇa kriyate, nirarthakāni śāstrāṇītyarthaḥ . kiṃ tat ? yallokavyavahāraphalādatiricya varteta,
yadapekṣya śāstrāṇi sārthakāni syuḥ . tasmādavagamyatām--idaṃ jagallokaprasiddhameva aniyatānuparatādyantadṛṣṭakāraṇakāryaprabandhamiti . na tu yathānyaiḥ kalpitam--uparatavyāpāraṃ sat pradhānamatīndriyaṃ punarindriyagrāhyatvādibhāvena jagat sṛjati, punarātmānaṃ saṃhṛtya uparatavyāpāraṃ tiṣṭhati . na cātyantāsatkāryaṃ kṣaṇotpannavinaṣṭamasambaddhamūlaṃ vaitaditi . itiśabdo hetvarthaḥ . ko hetuḥ ? śāstranairarthakyam . kasmin sādhye ?

phalādatiricya varteta iti vṛthaivamādau śāstrārambhaḥ . atra tu śāstramarthavat syāt—
idaṅkāma idaṃ kuryāditi . arthyo hi kriyāyā evopadeśaḥ, citrādivat, na tu laukike eva
gṛhyamāṇe'rthe idamevaṃ naivaṃ vetinaivaṃ ceti vicāraḥ . anupahatendriyamanaḥpratyakṣeṇa loke yathāsau
śāstrārambhavṛthābhāve, ata āha --vṛthā evamādau śāstrārambhaḥ . kva tarhi śāstramarthavat syāditi cet,
atīndriye puruṣārthasādhyasādhanasambandhe . ko'sau ? ityata āha --atra tu śāstramarthavat syāt—
idaṅkāma idaṃ kuryāditi . idaṃ śabdena sarvanāmnā sāmānyavādinā sarvāḥ kriyāḥ phalecchāpreritāstatsādhanīḥ sūcayati agnihotraṃ juhuyāt svargakāmaḥ, putrakāmo yajeta, paśukāmo yajeta, annādyakāmo yajeta ityādyāḥ, kriyākriyāphalasambandhasyātīndriyatvāt . uktaṃ ca --aprāpye śāstramarthavat
mīmāṃsāda॰ 6 . 2 . 18, pratyakṣādipramāṇairanadhigamye ityarthaḥ .
arthyo hītyādi . arthādanapeto'rthyaḥ . hiśabdo yasmādarthe, yasmāt kriyāyā evopadeśo'rthyaḥ sasādhanāyāḥ phalādisambandhinyāḥ, citrādivat . ādigrahaṇāccitrapustakāṣṭhakarmādivat .
yathāvayavasthānavinyāsavarṇasaṃyogapravibhāgaviṣayaviniyogādyupadeśa evopayogāt sārthakaḥ, na kuḍyavarṇacitrakārādisvarūpopadeśaḥ tatra tadanupayogāt, tathā nityakṣaṇikatvāditattvavarṇanaṃ ghaṭapaṭādeḥ triguṇakāraṇapūrvakatvādivarṇanaṃ jagataḥ satatasaṃpravṛttikṣaṇikānupākhyatvādivarṇanaṃ vā . syānmatam--pradhānakṣaṇabhaṅgādivādārambho'pratyakṣaviṣayatvāt sārthakaḥ, kriyākriyāphalasambandhopadeśavaditi . etadapi nopapadyate, yasmād na tu
laukika eva gṛhyamāṇe'rthe idamevaṃ naivaṃ vetinaivaṃ ceti sārthako vicāra ityabhisambandhaḥ, prasiddhārthaviṣayasya
vicārasyāniṣṭhādoṣaniṣṭhatvāt . neti pratiṣedhe, turviśeṣaṇe, loke bhavo laukikaḥ, deśakālapuruṣakriyā-
viśeṣādyapekṣarūpādimadarthe kāryakāraṇamṛtpiṇḍādighaṭādyākārādike pratyakṣata eva gṛhyamāṇe idaṃ sarvaṃ sattvarajastamaḥsaṃjñatriguṇātmakameva, na caitadevam; kṣaṇabhaṅgajanmātmakam, na vaivamcaivam ityādivicāraḥ kiṃsambandhaḥ ?
kimphalaḥ ? ko vātra puruṣārthasādhanaparijñānopayogaḥ ? iti vimṛśyatāṃ bhavadbhireva .


vyavasthitastathā gṛhyata eva . tatra punarvacanaṃ pratyakṣaprasiddherbādhakamāpadyate anuvādādibhāvābhāve siddhe satyārambho niyamārthaḥ iti loke dṛṣṭatvāt--na yathedaṃ
lokena gṛhyata iti .
pratyakṣāpramāṇīkaraṇe sarvaviparyayāpattistarkataḥ--alomā hariṇaḥ, catuṣpāttve
satyutplutya gamanāt, maṇḍūkavat . maṇḍūko'pi lomaśaḥ, tasmādeva, hariṇavat .

syānmatam--lokadarśanamapramāṇam, avyutpannalokapratyakṣavyabhicārāt, mṛgatṛṣṇikādiṣviveti .
atrocyate--tathā sati pratyakṣasya apramāṇīkaraṇaṃ pramāṇajyeṣṭhasya . mā ca maṃsthāḥ--mṛgatṛṣṇikādipratyakṣajñānavyabhicārāt sarvaṃ pratyakṣaṃ vyabhicaratīti . kiṃ tarhi ? anupahatendriyamanaḥpratyakṣaṃ yat tanna vyabhicaratīti gṛhyatām . tādṛśā ca pratyakṣeṇa loke ghaṭapaṭādiryathāsau yena prakāreṇa yena svarūpeṇa vyavasthitastathā gṛhyata eva svasthendriyamānasaiḥ, tatra tādṛśe'rthe punarvacanam idamevaṃ naivaṃ vetinaivaṃ ceti, pratyakṣaprasiddherbādhakamāpadyate yadi tad vacanaṃ pramāṇaṃ syāt . na punastat pramāṇam, tayā prasiddhyā svayameva bādhyamānatvāt . prasiddhārthaṃ vacanaṃ na niyamādanuvādād vā anyatra pramāṇaṃ syādityato jñāpakamāha --anuvādādibhāvābhāve yaḥ siddhe sati ārambho niyamārthaḥ sa iti paribhāṣāyā loke dṛṣṭatvāt, lokavyavahārānuvādi vyākaraṇādiśāstramapi lokata eveti kṛtvā . kīdṛk punastad vacanam ? ityata āha --na yathedaṃ
lokena gṛhyata iti . itiśabdaḥ pradarśane, idaṃ tadvacanaṃ prasiddherbādhakābhimatamiti pradarśyate . katham ?
neti pratiṣedhe, yena prakāreṇa yathā, yathā mṛtpiṇḍadaṇḍacakrasūtrodakakulālaparispandanirvṛtto ghaṭaḥ pṛthukukṣyādisvarūpa udakādyāharaṇasamartha iti lokena cakṣurādibhirgṛhyate nāyamevaṃsvabhāvaḥ . kiṃ tarhi ? yathāhaṃ bruve
sarvasarvātmakatvāt paṭakaṭarathādirūpo'pi, guṇakarmasāmānyaviśeṣasamavāyāśrayaḥ paramāṇvādyasmadatyantāparokṣapārthivadravyārabdhastadvyatirikto'vayavī, rathāṅgādivad buddhyā vibhajyamāno vibhajyamāno na paramāṇuṣu na
rūpādiṣu na buddhimātre vā tiṣṭhati nirupākhyatvāditi vā, tathā tathā bhavatīti . śāstravidvacanaṃ mā
bhūdanarthakamiti prasiddherbādhakamāpadyate iti nyāyyamucyate . yathoktam—
pramāṇāni pravartante viṣaye sarvavādinām .saṃjñābhiprāyabhedāttu vivadante tapasvinaḥ ॥ siddha॰ dvā॰ 20 . 4 iti .
tasmādapramāṇaṃ pratyakṣaviruddhatvācchāstrakāravacanam .
śāstrakāravacanaprāmāṇye vā pratyakṣāprāmāṇyam . evaṃ ca sati ko doṣaḥ ? tatra pratyakṣāpramāṇīkaraṇe sarvaviparyayāpattistarkataḥ, sarvabhāvānāṃ pratyakṣapramāṇasiddhānāṃ viparyaya āpādayituṃ śakyate .
tadyathā --alomā hariṇaḥ, catuṣpāttve satyutplutya gamanāt, maṇḍūkavat . maṇḍūko'pi lomaśaḥ,
tasmādeva hetoḥ, hariṇavat . yūkā pakṣiṇī, ṣaṭpāttvāt, bhramaravat . bhramaro'pakṣaḥ, ṣaṭpāttvāt,

pṛthivī avasudhā, padārthatvāt mahābhūtatvāt, ākāśavat . evaṃ śeṣapadārtheṣvapi
dṛṣṭāntabhedāt .
śāstranirūpaṇaviparītamapramāṇaṃ na hariṇasvarūpādi, nirapavādatvāt . na,
yūkāvat . tathā pṛthivyavasudhā, padārthatvāt, ākāśavat . asādhāraṇadharmasambandhenāpi rūparasagandhasparśadharmasambandhinī na bhavati . pṛthivyavasudhā, mahābhūtatvāt, ākāśavat . ākāra-gauravaraukṣyādidharmasambandhinī na bhavati, tata eva, tadvat . tathā bauddhamate'pi pṛthivī na bhūḥ, mahābhūtatvād
rūpatvācca, jalavat; na kakkhaṭa-dhāraṇadharmā, tata eva, tadvat . evaṃ śeṣapadārthabhedeṣvapīti jalānalā-
nileṣu vyomanīndriyādiṣu ātmādiṣu yathāprakriyaṃ yathāsambhavaṃ ca svarūpanirākaraṇam, asādhāraṇadharmanirākaraṇe ca padārthatvamahābhūtatvarūpatvādihetukāni sādhanāni yojyāni mahadahaṅkāratanmātrendriyaśabdādiṣu
ātmani ca dravyaguṇakarmasāmānyaviśeṣasamavāyeṣu saprabhedeṣu nāmarūpayoḥ saṃjñāvijñānavedanāsaṃskāreṣu
kṣityudakajvalanapavaneṣu cakṣurādiṣu rūpādiṣu ca . dṛṣṭāntabhedāditi bhūmerākāśadṛṣṭāntavadākāśasya bhūmyādidṛṣṭāntena tathā jalāderapi parasparataste te dharmā nirākāryā itaramitarasya dṛṣṭāntaṃ kṛtveti .
tārkika āha --śāstranirūpaṇaviparītamapramāṇamityādi . śāstreṇa nirūpaṇaṃ śāstre nirūpaṇaṃ vā
śāstranirūpaṇam . sandigdhaviparyastāvyutpannabuddhyanugra
hārthaṃ hi śāstreṇa nirūpayanti santo vastu anugrāhyebhyaḥ
śiṣyebhyaḥ--prakṛtipuruṣāveva, kṣaṇabhaṅgaḥ, vijñānamātrameva, dravyaguṇādi vā, iti śāstrasyāpavādatvācchāstreṇāpoditād viparītaṃ vastūcyamānamapramāṇam, śāstrasya sandehādyapavādatvāt . na hariṇādisvabhāvādi
apramāṇam, tatra śāstreṇa moha eva vyāpāra iti tannirapavādaṃ hariṇasvarūpādi, tasya nirapavādatvāt
tattu lokena yathā gṛhītaṃ tathaiva . ādigrahaṇād maṇḍūkasvarūpādi . tat pramāṇameva, nirapavādatvāt,
agnerivauṣṇyamiti . atrocyate --na, sarvasyaivāpoditatvāt . yathā hi śāstraṃ ghaṭādivastu parikalpya
apavādapravṛttaṃ tathā hariṇādisvarūpaṃ pratyakṣato lokaprasiddhamapyapavadati niraṅkuśatvāt . tat kathamiti cet,
deśakālakṛtaviśeṣaikāntina ityādi .
athavā śāstranirūpaṇaviparītamapramāṇam, nirapavādatvāt iti vakṣyate, śāstranirūpaṇaṃ
pṛthivīgandhavattvādi prakṛtipuruṣādi vā, tasya vā viparītaṃ tarkataḥ pratipādyamānamapramāṇam, pratyakṣatarkayo-

sarvasyaivāpoditatvāddeśakālakṛtaviśeṣaikāntinaḥ . sarvasarvātmakaikānte maṇḍūko'pi lomaśa eva, arthānarthaviṣayasāmānyaviśeṣanānātvaikānte'tadātmakatvāt
raviṣayārthatvācchāstrasya kenāpodyate śāstram ? na hariṇasvarūpādi . viparītamapramāṇam iti vartate,
kasya ? pratyakṣaprasiddheḥ . kasmāt ? sāpavādatvāt . taddhi hariṇālomatvādi pratyakṣaprasiddhena lomaśatvādinā
nirākriyamāṇatvādapramāṇameveti . laukika āha --na, sarvasyaivāpoditatvāditi . śāstreṣvapi hi hariṇasvarūpādi pratyakṣasiddhamapodyata eva, kathaṃ nirapavādatvaṃ śāstrāṇām ? varaṃ hariṇasvarūpādiviparītapratipādanaṃ
tarkataḥ tanmātrāpavādāt, tārkikaistu śāstreṇa sarvamapodyate pratyakṣato lokaprasiddhaṃ kāraṇaṃ kāryaṃ ca . tat
kathamiti cet, deśakālakṛtaviśeṣaikāntinaḥ, deśakṛtaḥ kālakṛtaśca viśeṣo deśakālakṛtaviśeṣaḥ, sa
evaikāntaḥ, sa yasyāstyasau deśakālakṛtaviśeṣaikāntī, tasya vādinaḥ pratideśaṃ pratisamayaṃ ca sarvaṃ viśiṣṭameva na samānaṃ kiñcit . ato yāvadaṇuśo rūpādiśo vijñānamātraśo nirupākhyatvaśaśca bhedāt kuto
hariṇaḥ ? kutastasya lomādyavatiṣṭhate ? ataḥ sarvamapoditam, kiṃ vā nāpoditam ? kiṃ vātra pratyakṣamanumānaṃ ceti ?
tathā sarvasarvātmakaikānte maṇḍūko'pi lomaśa eva, sthāvarasya jaṅgamatāṃ gatasya sthāvarasya
sthāvaratāṃ jaṅgamasya sthāvaratāṃ jaṅgamasya jaṅgamatāṃ gatasya   iti vacanāditi . nanu tena
vādinā sarvaṃ samarthitam, nāpoditamiti cet, sarvasya sarvātmakatve sarvaikyāt kiṃ tat sarvam ? ityapoditameveti, bhinnārthasamūhavācitvāt sarvaśabdasya .
arthānarthaviṣayasāmānyaviśeṣanānātvaikānte . arthaviṣayaṃ sāmānyam, arthaviṣayaśca viśeṣaḥ .
tadyathā--dravyasya pṛthivyāderarthaviṣayaṃ sāmānyam --rūparasagandhasparśavatī pṛthivī vai॰ sū॰ 2 . 1 . 1,
yatraitaccāturguṇyaṃ sā pṛthivī, rūpasparśarasadravasnehavatya āpaḥ, evaṃ yatra rūpasparśau tat tejaḥ, yatra sparśa eva sa
vāyuriti sāmānyam . viśeṣaḥ punaritaretaradharmavyāvṛttibhiritaratra catuḥpañcadvyekaguṇatvaṃ yathāsaṅkhyam .
teṣāmevānarthasāmānyaṃ pṛthivītvam, tatsambandhalabhyatvāt pṛthivībuddhyabhidhānayoḥ, evamaptejovāyutvāni
sāmānyāni, viśeṣāścetaretarebhyasta eva, svasāmānyabhedā vā viśeṣāḥ . tāni dravyāṇi guṇāḥ karma
sāmānyāni viśeṣāḥ tatsamavāyalakṣaṇaśca sambandha ityete padārthā nānā, svatattva-prayojana-lakṣaṇa-matyabhidhāna

kuto'ṇuhariṇamaṇḍūkakāraṇakāryadharaṇisaṃyogaguṇotplavanakarmabhavanavyāvṛttitathāsamavāyāḥ, dravyādīnāmitaretarānātmakatvādatyantamanyatvānnirmūlatvāt sarvathā tattvavṛttivyatītatvāt, khapuṣpavat; anyathā bālakumāravat .
bhedāditi ye vadanti teṣāṃ tannānātvaikānte atadātmakatvāt kuto'ṇuhariṇamaṇḍūkakāraṇakāryadharaṇisaṃyogaguṇotplavanakarmabhavanavyāvṛttitathāsamavāyāḥ ? aṇugrahaṇena hariṇamaṇḍūkasamavāyikāraṇadravyagrahaṇaṃ paramatena . hariṇamaṇḍūkagrahaṇena sambaddhāṇudvyaṇukādyārambhanirvṛttāvayavidravyaṃ kāryaṃ gṛhyate . tasya
hariṇamaṇḍūkādidravyasya dharaṇyāṃ saṃyogo guṇaḥ, utplavanaṃ karma, bhavanaṃ bhāvaḥ sattā, vyāvṛttiranyabhavanavilakṣaṇo viśeṣaḥ, teṣāṃ tathāsamavāyaḥ sambandha iti ṣaḍapyete padārthā vakṣyamāṇakhapuṣpadṛṣṭāntā na santi . kā
tarhi bhāvanā ? nāsti paraparikalpitaṃ dravyam, guṇakarmasāmānyaviśeṣānātmakatvāt, khapuṣpavat, tebhyo'-
tyantamanyasvabhāvatvādvā . na guṇakarmaṇī staḥ, adravyātmatvāt, khapuṣpavat . evaṃ sāmānyaviśeṣasamavāyāḥ . na dravyaṃ sat, aguṇakarmatvāt, khapuṣpavat; asāmānyaviśeṣātmatvāt, khapuṣpavat . na pṛthivī
pṛthivī iti vyapadeśyā, pṛthivītvādatyantamanyatvāt, jalavat . pṛthivītvaṃ pṛthivītvam iti na
vyapadeśyam, pṛthivyā atyantamanyatvāt, jalatāvat . na santi guṇakarmasāmānyaviśeṣasamavāyāḥ,
adravyātmakatvāt, khapuṣpavat . evamekaikamapi itarānātmakatvāt khapuṣpavannāsti, itarasvarūpavad vā
na svātmasvarūpamiti śeṣapadārthadṛṣṭāntabhedādāyojyamiti . dravyaṃ bhavyam, dravyaṃ ca bhavye pā॰ 5 . 3 . 104
iti vacanād bhavatīti bhavyaṃ dravyam, bhavanaṃ ca bhāvaḥ . bhavanādanyatvād dravyādayo na santyeva vandhyāputravat . bhavanamapi dravyādanyatvād nāstyeva vandhyāputravat . na bhavati vā dravyam, bhavanasvarūpānāpatteḥ,
vandhyāputravat . evaṃ bhavanamapi dravyasvarūpānāpatteḥ tadvat . evaṃ guṇādayo'pi . evaṃ vyāvṛttiḥ samavāyaśceti .
athavā kriyāguṇavyapadeśābhāvādasadeva kāryaṃ paścājjāyate iti, tannopapadyate, nirmūlatvāt,
khapuṣpavat . na santi guṇakarmasāmānyaviśeṣasamavāyāḥ, adravyatvāt, khapuṣpavat . evamaguṇatvād
guṇādanye, asāmānyatvāt sāmānyādanye, aviśeṣatvād viśeṣādanye, akāraṇatvāt kāraṇādanyat,
akāryatvāt kāryādanyad nāsti . etebhyo hetubhyaḥ kuto'ṇuhariṇamaṇḍūkakāraṇakāryadharaṇisaṃyogaguṇotplavanakarmabhavanavyāvṛttitathāsamavāyāḥ ? na santītyarthaḥ . tadupasaṃhṛtyocyate --sarvathā tattvavṛttivyatītatvāt . tasya bhāvastattvam, tattvasya vṛttistadatattvena tatsvarūpānyasvarūpeṇa ca vṛttiḥ,

hariṇādisvarūpaviparītoktau prasiddhiviruddhapratijñatvādevātathātvamiti cet, na,
uktavat tulyatvāllokasya cāpramāṇīkṛtatvādevaṃ vacane'bhyupagamavirodhāt .
lomaśālomaśaikye sapakṣāsapakṣāvṛttivṛttyoratarka iti cet, na, dṛṣṭāntasya
yathā dravyameva vartate tathā tathā rūparasādiguṇasthitigatyādikriyābhavanavyāvṛttisambandhi, ekapuruṣapitṛputratvādidharmasambandhitvavaditi . tāṃ vṛttiṃ sarvathā vyatītatvādaṇudravyādiṣaṭpadārthānāṃ savikalpānāmasattvam . khapuṣpavadityante dṛṣṭānta upadiṣṭaḥ sarvatra draṣṭavyaḥ, tathā ca yojitam . anyatheti vaidharmyeṇa
bālakumāravat . yadasti tat tadatatsvarūpatattvavyatītaṃ na bhavati, yathā bāla eva kumāraḥ kumāra eva ca
bālaḥ, anyau ca tau avasthābhedāt, bālatvamūlaṃ kumāratvaṃ kumāratvānyacca bālatvamiti tadatattvarūpā tattvavṛttiḥ, tāṃ vyatītya na sa bālaḥ kumāro veti, sa ca saṃstattvavṛttivyatīto na bhavatīti .
hariṇādisvarūpavitathoktau prasiddhiviruddhapratijñatvādevātathātvamiti cet . cedityāśaṅkāyām, syādāśaṅkā--hariṇasvarūpaṃ lomaśatvam, tasya vitathoktiralomā hariṇa iti, tasyāṃ vitathoktau prasiddhiviruddhā pratijñā yasya sa prasiddhiviruddhapratijñaḥ, tadbhāvaḥ prasiddhiviruddhapratijñatvam, tasmādeva atathātvamiti . atrocyate --na, uktavat tulyatvāt . neti pratiṣedhe, naitadapyupapadyate . kiṃvat ? uktavat,
uktena tulyamuktavat . yathoktam --śāstranirūpaṇaviparītamapramāṇaṃ nirapavādatvāditi, tenaitadapi tulyam—
hariṇādisvarūpavitathoktau prasiddhiviruddhapratijñatvādeva atathātvam iti, atrāpi uttarasyāpi tulyatvāt .
kathamiti cet, na, sarvasyaivāpoditatvādityādi sarvaṃ tadeva yāvat khapuṣpavat, anyathā bālakumāravaditi . kiñca, lokasya cāpramāṇīkṛtatvāttathā kutaḥ prasiddhivirodhaḥ ? kva vā tat prasiddhamiti .
kiñcānyat --evaṃ vacane'bhyupagamavirodhāt . nanu bhavatāmekāntavādināṃ lokamapramāṇīkṛtya lokaprasiddhiviruddhapratijñatvadoṣāpādanamabhyupagamavirodhāya kalpate, tasmādayuktamevaṃ vaktumiti .
syānmatam--pratijñādoṣadvāreṇa hariṇasvarūpādiviparītapratipādanāprāmāṇyaṃ na śakyate mayābhyupetavirodhāt, hetudoṣadvāreṇa śaknomītyata āha --lomaśālomaikye sapakṣāsapakṣāvṛttivṛttyoratarka
iti cet . catuṣpāttve sati utplutya gamanād hariṇo nirlomā, lomaśo maṇḍūkaḥ ityubhayorubhaya

pratyakṣaprasiddhiviṣayatvāllokasyāpramāṇīkṛtatvāt pratyakṣasya ca iheva tavaiva sarvatrāpi
sapakṣāsapakṣavṛttyavṛttyorasattvāpatteḥ . aviśeṣaikānte tāvat kuto'nyapakṣo'sapakṣo
dharmāpattau lomaśālomnoraikye sati ayaṃ heturdharmaparikalpakṛtādbhedād hariṇālomatve sādhye sapakṣe nirlomanyavṛtteḥ asapakṣe ca lomaśe vṛtterviruddho hetuḥ catuṣpāttve sati utplutya gamanāt ityāpadyate, sapakṣāsapakṣavartitvāt sādhāraṇānaikāntiko vā, lomaśālomaikye pakṣābhedād dharmābhede ca sapakṣāsapakṣābhāvādasādhāraṇānaikāntiko vā . tasmādeṣo'tarkaḥ . atarkatvāccāsya hariṇādisvarūpaviparītapratipādanamapramāṇam .
cedityāśaṅkāyām, evaṃ cenmanyase, tanna, dṛṣṭāntasya pratyakṣaprasiddhiviṣayatvāt . dṛṣṭānto hi loke
pratyakṣapramāṇaprasiddho ghaṭapaṭādirarthaḥ, tadviṣayaṃ ca sādhyasādhanasamanvayavyatirekavibhāvanam, sarvānumānasya
sarvāvayavānāṃ ca tadbalena sādhyasiddhau sāmarthyasiddheḥ . yathoktam --dṛṣṭāntabalāddhyavayavasiddhiḥ, tadāśrayatvāt sarvāvayavānām . tena dṛṣṭāntasvatattvamanviṣyatenveṣyate . pratyakṣatvācca tasya tadvad vastupratipatteraśeṣaṃ
tava siddhāntadarśanamavabhotsyate . pratyakṣagrāhe ca sidhyati parokṣagrāhaḥ sidhyet, tadasiddhau sambhāva-
nā'bhāva eva   iti . tatastasya dṛṣṭāntasyāsiddhiḥ, lokasyāpramāṇīkṛtatvāt pratyakṣasya
ca . dṛṣṭāntasyābhāve kuto dārṣṭāntikasādhyasādhanasamanvayavyatirekā iti pratyakṣanirākaraṇe tarkāsiddhireva,
kutastarkātarkatvavicāraḥ ? iti tadavastho hariṇādisvarūpaviparītāpattidoṣaḥ .
kiñcānyat --ihevetyādi yāvadasattvāpatteriti . yathā hariṇasvarūpanirākaraṇe bhavān yaṃ yaṃ doṣaṃ
mamāpādayati sa sa tavaiva, atra ca vīpsārtho draṣṭavyaḥ--tava tavaiva ekāntavādinaḥ, evakāro'vadhāraṇe,
yathāsmin sādhane mama doṣo nāsti, tavaiva iti tvadabhyupagamānurūpyeṇopapāditaṃ tathā nātraiva, kiṃ tarhi ?
sarvatrānyatrāpi pakṣahetudṛṣṭānteṣu doṣāstavaiva na mametyarthaḥ . apramāṇīkṛtatvāllokasya pratyakṣasya ca
iti vartate, kāraṇāntaropanyāso'pyeṣo'bhidhīyate --sapakṣāsapakṣavṛttyavṛttyorasattvāpatteḥ . yadiṣṭaṃ bhavatāmanvayavyatirekābhyāmarthānumānam, tau ca sapakṣāsapakṣayorvṛttyavṛttī, tadbalena sādhyasiddhiḥ, tayoreva cāsattvamāpadyate . tatastasyāḥ sapakṣāsapakṣavṛttyavṛttyoryathāsaṅkhyamasattvāpatteḥ tavaiva aviśeṣaikāntavādino viśeṣaikāntavādinaḥ tadubhayānekatvaikāntavādino veti hetūddeśamātrametat . tadidānīṃ pratyekaṃ vidhīyate--tatra tāvadaviśeṣaikānte kuto'nyapakṣaḥ, asapakṣaḥ, vyāvṛttirvā ? aviśeṣaḥ sāmānyam, aviśeṣa eva
ityekāntaḥ sarvaṃ sarvātmakamiti, tasminnaviśeṣaikānte tava grāhe kuto'nyapakṣaḥ, anyasya pakṣo'nyapakṣaḥ, prati

vyāvṛttirvā, tattva eva tathābhivyakteḥ ? viśeṣaikānte kutastatpakṣaḥ sapakṣastatsattvaṃ vā,
tathā'sthiteḥ ? ubhayānekatvaikānte sādhyasādhanadharmadharmiṇa eva kutaḥ, tathā'pūrvatvāt ?
vādino'nyasyābhāvāt tavāpi cānyenāviśeṣāt sarvasarvātmakaikatvāviśeṣāt . athavā anyasya vacanasyābhāvāt tvadvacanātmakatvādeva sarvavacanānāṃ tvadanyavacanatvaviśeṣābhāvādeva vā . athavā kiṃ naḥ paravādivacanayorabhāvābhyupagama-niṣṭhuravacanābhyām ? anyaścāsau pakṣaścetyanyapakṣo'rtho'stu, sa kutaḥ, tvatpakṣasarvaikātmakatvādarthāviśeṣaikāntāt ? evaṃ nityaḥ śabdaḥ, akṛtakatvāt, ākāśavat iti vādino'nityaśabdapakṣavaktṛvacanavācyānāmabhāvaḥ . tadvat tadanityadharmasāmānyena samānasya ghaṭāderabhāvānnityaikāntavādino'sapakṣābhāvaḥ . tadabhāvād vyāvṛttyabhāvaḥ . vāśabdāt kutaḥ svapakṣaḥ sapakṣaḥ tadvṛttirvā, sarvasarvātmakaikatvābhedādeva ? syānmatam--āvirbhāvatirobhāvayorabhūtvā bhāvād bhūtvā cābhāvādanityatvakṛtakatve sta eva
aviśeṣavādino'pīti . etaccāyuktam, kutaḥ ? tattva eva tathābhivyakteḥ . tattvamekatvam, tasmiṃstattva
eva tathā tena prakāreṇa tathā abhivyakteḥ . kimuktaṃ bhavati ? mṛda evābhinnāyā antarlīnāvirbhāvatirobhāvamātratvādaṅgulivakrapraguṇāvasthayoriva avasthāviśeṣābhivyakteḥ kimanyā mṛt sā piṇḍaśivakaghaṭādyavasthāsu ?
tasmāt tattva eva tathābhivyakteḥ kuto'nyapakṣo'sapakṣo vyāvṛttistatpakṣaḥ sapakṣastatsattvaṃ ceti sādhūcyate--tavaiva
aviśeṣaikāntavādinaḥ sapakṣāsapakṣavṛttyavṛttyorhariṇādisvarūpaviparītāpādanasādhaneṣviva asattvāpattiriti .
tathā viśeṣaikānte kutastatpakṣaḥ sapakṣastatsattvaṃ vā ? deśataḥ paramāṇuśo rūpādiśo vijñānamātraśo'nupākhyatvaśaśca bhedāt kālato'tyantaparamaniruddhakṣaṇādūrddhamanavasthānācca kutastatpakṣaḥ, atrāpi tasya
pakṣo vakturvacanasya vā, sa eva pakṣaḥ ityartha eva vā, anityaḥ śabdaḥ iti dharmadharmiṇorviśeṣaṇaviśeṣyayoścāsambhavāt . kutaḥ sapakṣaḥ, arthāntarasambaddhasāmānyābhāvāt, sādhyābhāvasāmānyābhyupagame sapakṣāsapakṣāviśeṣaprasaṅgāt . kutaḥ sattvaṃ tatra, tadabhāvāt kṛtakatvādisavikalpadharmāntarābhāvāt parasparavilakṣaṇanirvyāpāradharmamātratvāt sarvadharmāṇāṃ nirupākhyatvaśūnyatvaparamārthatvācca . pūrvavacca prativādipakṣāsapakṣavyāvṛttyabhāvo
vāśabdāt . pūrvavaccopasaṃhṛtya tadarthāvabodhano heturucyate --tathā'sthiteḥ . tena prakāreṇa tathā kṣaṇikanirvyāpāraśūnyatvaprakāreṇa asthiteḥ kasyacidarthasyeti viśeṣaikānte'pi sarvatra sapakṣavṛttyādyasattvāpattiritthamiti .
tathā ubhayānekatvaikānte . ubhayamiti sāmānyaviśeṣau, tadubhayamanekaṃ bhinnaṃ parasparataḥ
ityetasminnapyekānte sādhyasādhanadharmadharmiṇa eva kutaḥ ? sādhyasya tāvadanityatvasyābhāvaḥ, dharmamātrasya

dṛṣṭāntābhyupagamāt pratyakṣapramāṇīkaraṇāllokatvāpatteḥ pratijñātavyāghātaḥ .
śāstratvādalokatvamiti cet, na, lokāśrayatvāt teṣāṃ śāstrāṇām . tāni hi
śāstrāṇi sāmānyaviśeṣakāraṇakāryamātrāṇāṃ sarvatrādhyāropeṇa praṇītāni .
nirmūlatvāt, khapuṣpavat; tathā sādhanasyāpi kṛtakatvasya . kṛtamityanukampitaṃ kutsitamajñātaṃ vā kṛtakam .
nirmūlatvaṃ punardravyādatyantabhinnatvāditi dharmayorabhāvaḥ . dharmiṇorapi śabdaghaṭayoḥ aguṇākarmatvādibhyo
hetubhyaḥ pūrvoktavadabhāva eva . tatsaṅgrahaheturapyucyate --tathā'pūrvatvāt . apūrvatvamamūlatvam, dravyaguṇādīnāṃ
parasparato'tyantamanyatvāt . evaṃ tāvat sapakṣāsapakṣavṛttyavṛttiviparītatvāt tavaiva atarkatvadoṣo dṛṣṭāntabalāt
tarkasiddherityaviśeṣaviśeṣobhayānekatvaikāntavādeṣūktā doṣāḥ .
kiñcānyat, dṛṣṭāntasya pratyakṣatvāt, anumānatvāddhetoḥ, upanayasya upamānatvāt, āgamatvāt
pratijñāyāḥ, dṛṣṭāntābhyupagamāt pratyakṣapramāṇīkaraṇamāpannam . tasmācca lokatvam, dṛṣṭāntasaṃvāditvapratipādanārthatvācchāstrārthasya tārkikāṇāṃ tarkairupatiṣṭhatāṃ vyākhyārtham . yathoktam --laukikaparīkṣakāṇāṃ
yasminnarthe buddhisāmyaṃ sa dṛṣṭāntaḥ nyāyasū॰ 1 . 1 . 25 iti . tathā loko dṛṣṭāntaḥ, tadviruddhaṃ yadabhidhīyate
tad dṛṣṭāntaviruddhamiti . tataḥ ko doṣa iti cet, pratijñātavyāghātaḥ . kiṃ pratijñātam ? śāstranirūpaṇaviparītamapramāṇam, na hariṇasvarūpādi, nirapavādatvāditi, tadvyāhanyate śāstrapramāṇīkaraṇe, pratyakṣabalāllokasya pravṛttatvāt .
śāstratvādalokatvamiti cet . syānmatam--nanūktaṃ śāstrakārāḥ svadṛṣṭārthapratipādanakuśalā buddhisaṃvādārthaṃ dṛṣṭāntaprāṇaistarkaiḥ śāstrārthān pratipādayanti, na punaḥ śāstrārthā loke
pratyakṣīkartuṃ śakyāḥ . tata eva tadarthavācīni śāstrāṇyalokaḥ   iti . tacca na, lokāśrayatvāt teṣāṃ śāstrāṇām . tāni hi śāstrāṇi, yasmādarthe hiśabdaḥ, yasmāt tāni sāmānyaviśeṣakāraṇakāryamātrāṇāṃ sāmānyamātrasya dadhni kāraṇamātrasya snehaśauklyāderdṛṣṭasya viśeṣamātrasya
cārciṣṣu navanavotpādavināśarūpasya dṛṣṭasya sarvatrādhyāropeṇa praṇītāni . kṣīrasyaiva snehādisāmānyasya
kāraṇākhyasya saṃsthānamātraṃ dṛṣṭvā dadhyādyavasthāviśeṣamantareṇa tasya sāmānyasya sthityabhāvamapaśyadbhiḥ yathedaṃ
saṃsthānamātram, na kāryaṃ na viśeṣastathānye'pi ghaṭapaṭādayo'rthāstriguṇapradhānasaṃsthānamātram iti sarvatrādhyāropya tadarthāni śāstrāṇi praṇītāni kāraṇameva sāmānyameva sarvatra ityetasyārthasya pratipādanaprasaṅgena .
tathā arciṣāṃ pratikṣaṇotpattivināśapārthakyāni dṛṣṭvā rūparasasparśagandhamūrttyādisāmānyāvasthānamantareṇa
tadasambhavamapaśyadbhiḥ yathedaṃ viśeṣamātram, na sāmānyaṃ na kāraṇaṃ tathānye'pi mahīmahīdhrasaritsamudradvīpagaganatārānakṣatragrahagaṇādayo bhāvāḥ iti sarvatrādhyāropya tadarthāni śāstrāṇi tatpratipādanaprasaṅgavacanaracanāvibhaṅgataraṅgāpāratoyasamudrībhūtāni praṇītāni .


anyatra dṛṣṭasyādhyāropād ghaṭatattvavadalaukikatvamiti cet, na, vyāmohasya
mṛgatṛṣṇikādivadalaukikatvāttathā .
tathāca tatra pratijñādīnāmapyanupapattiḥ, yadi yathā lokena gṛhyate na tathā
vastu, pratijñā tāvad yathā gṛhyamāṇā aviśeṣāderna tathā syāt . tataścāṃśe

anyatra dṛṣṭasyādhyāropād ghaṭatattvavadalaukikatvamiti cet . syānmatam--laukikam
iti indriyagrāhyamucyate ghaṭarūpādivat . yadatra ghaṭe ghaṭatattvaṃ pṛthukukṣyāvikukṣyādyākāraviśeṣastadanyatra ghaṭāntare'dhyāropyate, tacca nāsti adhyāropādeva . lokasaṃvādāttu pratipādanārtho'dhyāropaḥ . evaṃ śāstrāṇāmapyadhyāropādevālaukikatvamiti nāsti pratijñātavyāghātadoṣo yaṃ bhavān manyate lokatvāpatteriti .
atra brūmaḥ --na, vyāmohasya mṛgatṛṣṇikāvadalaukikatvāt tathā . tena prakāreṇa tathā, satyam,
bhavati tadalaukikamaviśuddhatvād mṛgatṛṣṇikādijñānavat . viśuddhalokasya na punarupapadyate, mṛgatṛṣṇikācadeva
tasya vyāmohasyāprāmāṇyaprasaṅgāt . ūṣarabhūpradeśe graiṣmoṣmasantaptacakṣuṣo ravikiraṇāḥ patitāḥ pratyutpatanto
dūrād vyāmohahetavastoyavadābhāsante . tasmācchāstravijñānasya mṛgatṛṣṇikāvijñānavadaprāmāṇyaprasaṅgādasamañjasodgrāham .
kiñcānyat --tathā ca tatra pratijñādīnāmapyanupapattiḥ . na kevalaṃ śāstravijñānāprāmāṇyameva,
kiṃ tarhi ? tena prakāreṇa tathā ca evaṃ ca kṛtvā tatra sati tasminnalaukike mṛgatṛṣṇikāvat pratijñādīnāmapyavayavānāmanupapattiḥ . katham ? yadi yathā lokena gṛhyate na tathā vastu . yadīti parābhyupagamaṃ darśayati, yadi pratipādanakauśalena pratipādanabuddhisaṃvādamātratvena dṛṣṭāntamupādāya yathāhaṃ yuktyopapādayāmi śāstreṇa ca tathā tad vastu na tu yathā lokena gṛhyate tatheti bhavato'bhiprāyaḥ . tatra pratijñā
tāvad yathoktā gṛhyamāṇā aviśeṣāderna tathā syāt . aviśeṣaikāntavāde tāvat sarvasya sarvātmakatvāt nityaḥ śabdaḥ iti pratijñā yathā śrotreṇa gṛhyate na tathā bhavitumarhati . kiṃ kāraṇam ? netrādigrāhyarūpādyātmikāpi seti kṛtvā . evaṃ viśeṣaikāntavāde'pi anityaḥ śabdaḥ iti pratijñā akāranikārādivarṇavijñānānāṃ deśakālakṛtātyantanānātvakṣaṇikatvaśūnyatvanirupākhyatvāt parasparāpekṣābhāve sarvabhāvābhāve ca yathā gṛhyate na tathā syāt . evamubhayānekatvaikānte pūrvavadanyataragrāhyasya itarapakṣanirapekṣasyābhāvāt .
tataścāṃśe pratyakṣavirodhaḥ . tataśceti tasmādeva hetorloke gṛhyamāṇasya viparītatvādaviśeṣaikānte
tāvat pratyakṣavirodhaḥ, aṃśe bhāge, tasyaiva vastunaḥ aviśeṣaikāntavādiparikalpitasya pratyakṣopalabhyasya viśe

pratyakṣavirodhaḥ, aṃśe svavacanavirodhaḥ, aṃśe'bhyupagamavirodhaḥ, svoktaviparyayarūpābhyupagamāt . atha tathā tato na tarhi lokagṛhītamanyathā .
kiñcit tathā kiñcidanyathā unmattapratipattivaditi cet, evaṃ tarhi sākṣāllokapakṣāpattyābhyupagamavirodhaḥ, kiñcidgrahaṇāttathāgrahaṇādanyathāgrahaṇācca . bhedavada-
ṣatvāt pratyakṣavirodhaḥ . aṃśe svavacanavirodhaḥ, tatkāle pratipādanaśabdaviśeṣatveṣṭeḥ . aṃśe'bhyupagamavirodhaḥ, svaśāstre sarvatra prasiddhena pūrvakālābhyupagatena sarvātmakatvenādhunātanadharmadharmiviśeṣasya virodhāt .
svoktaviparyayarūpābhyupagamādityante kāraṇamuktam, pratyakṣasvavacanābhyupagamānāmabhyupagamāviśeṣāt .
evaṃ viśeṣaikānte śrotrendriyagrāhyasya śabdasya tāvanmātrakālāvasthātuḥ pūrvottaravarṇasambandhatadbuddhyavasthānasopākhyatvapratyakṣatvāt pratyakṣavirodhaḥ . tathaiva svavacanasyopapatteḥ svavacanena anityaśabdapratijñā virudhyate . ata
eva cābhyupagamena virodhaḥ . pūrvavat sa eva heturatrāpi . tathā ubhayānekatvaikānte prāgabhihitasādhanānyevātra vyāpāryāṇi adravyatvād vandhyāputravad nānityatvam, na śabdo'sti ityādisvarūpābhāvaḥ . acākṣuṣapratyakṣaguṇasya sato'pavargaḥ karmabhiḥ sādharmyam, sato liṅgābhāvāt vai॰ sū॰ 2 . 2 . 25--26 kāryatvāt
kāraṇato vikārāt ityādiśāstravihitahetuvyākhyānārthaṃ pratipādanakāle tatprayogāt pratyakṣīkaraṇāccānityatvaśabdatvādyabhāvāt pratyakṣavirodhaḥ . svavacanasya tatkālasya tathāvasthānābhyupagamāt svavacanavirodhaḥ .
pūrvābhyupagamena cedānīntanasya virodhādabhyupagamavirodhaḥ . pūrvavat svoktaviparyayarūpābhyupagamāditi
sarvatra heturiti .
atha tathā . athaite doṣā mā bhūvan vitathatvāśrayā iti tathaiva ityabhyupagamyate paraiḥ . tato na
tarhi lokagṛhītamanyathā ityāpannam . lokatvācca pratijñātavyāghātastadavastha iti .
kiñcit tathā kiñcidanyathā, unmattapratipattivaditi cet . syānmatam--kiñcillokena gṛhītaṃ
tathaiva bhavati pratijñādi, kiñcidanyathā ghaṭādi, lokasyāparīkṣakatvāt . parīkṣakāśca pada-vākya-pramāṇavidaḥ .
dṛṣṭānta unmattapratipattiḥ . yathonmatto'parīkṣakaḥ padavākyapramāṇānabhijñaḥ kiñcit tathā pratipadyate kiñcidanyathā, tatpratipattiścāpramāṇaṃ sadasatoraviśeṣād yadṛcchopalabdheśca, tadvallokapratipattirapīti .
atrocyate --evaṃ tarhi sākṣāllokapakṣāpattyābhyupagamavirodhaḥ . sākṣāditi pratyakṣata eva
lokapakṣāpattiḥ . katham ? kiñcidgrahaṇāt tathāgrahaṇādanyathāgrahaṇācca . kiñcittvādeva na sarvaṃ sarvātmakam, sarvāsarvatvasiddhiśca vibhāganirdeśāt kiñcit iti . evaṃ tena prakāreṇa tathā iti sa cānya

bhedapadārthopādānācca na tathā iti punarnavo'bhyupagamavirodhaḥ .
stayośca kaściddharmaḥ prakāravyapadeśabhāgeṣitavyaḥ, teṣu triṣvapi siddheṣu yasmāt tathā iti ghaṭate . evam
anyathā ityapi, ayamanyasmādanyaḥ, anyaśca asmādanyaḥ iti sarvāsarvatvasiddherlokapakṣāpattiḥ . evaṃ
viśeṣaikānte deśakālakṛtātyantabhedanirupākhyaśūnyatveṣu kiṃ tat syāt kiñcit iti vibhajya anyasmādavasthitādanavasthitamasadvānyaditi vocyeta vilakṣaṇamiti ? evaṃ tathā anyathā iti ca na ghaṭete . evamubhayānekatvaikānte pūrvavad dravyādīnāmitaretarānātmakatvāt sāmānyaviśeṣayoḥ kāryakāraṇayorvā nirmūlatvādibhyo
vā hetubhyo'sattvād vastunaḥ kiñcittathānyathā ityanupapatterlokapakṣāpattiḥ . tayā ca saha sarvasarvātmakatvādiśāstrābhyupagamo virudhyate . evaṃ tāvat pratijñā duṣṭā . pratijñāvaddhetudṛṣṭāntāvapi duṣṭāveva, tadasādhakatvāt . unmatta iti ca dṛṣṭānto lokapakṣapātādṛte na sidhyati, utkṛṣṭo mada unmāda iti madāntarāpekṣo
vimadatvāpekṣo vā nirdeśaḥ, sa ca laukika eva, tamabhyupagamya tannirācikīrṣava evonmattatarā iti .
evaṃ tāvad vākyaviṣayo doṣaḥ . idānīmekapadaviṣaya ucyate --bhedavadabhedapadārthopādānācca na
tathā iti punarnavo'bhyupagamavirodhaḥ . bhedo'syāstīti bhedavān, nāsya bheda ityabhedaḥ, bhedavāṃśca
abhedaśca sa eveti bhedavadabhedaḥ, ko'sau ? padārthaḥ vṛkṣa ityādiḥ svārtha-dravya-liṅga-saṅkhyā-karmādikārakarūpaḥ . yaduktaṃ krama-yaugapadyacintāyām—
svārthamabhidhāya śabdo nirapekṣo dravyamāha samavetam .samavetasya tu vacane liṅgaṃ saṅkhyāṃ vibhaktiṃ ca ॥
abhidhāya tān viśeṣānapekṣamāṇastu kṛtsnamātmānam .priyakutsanādiṣu tathā pravartate'sau vibhaktyantaḥ ॥ pā॰ ma॰ bhā॰ 5 . 3 . 74
iti vyākaraṇe sarvatantrasiddhānte . tatra svārtha iti jātirākāro vocyeta sva evārthaḥ svārtha iti so'nyāpekṣatvādanyena vinā na svaḥ iti syāt, ato dravyādisiddherbhedavān padārthaḥ . teṣāmeva ca svārthādīnāmatyantabhede'nyonyānātmakatvāt khapuṣpavadabhāvaḥ syāt, deśakālādyabhedopalabdheśca abhedasiddherabhinnaḥ
padārthaḥ . tasmād bhedavadabhedapadārtha upāttaḥ padaṃ prayuñjānena śāstravidā svārthamātravādināpi . tathā dravye

atha pratijñaivābhyupagamaḥ, tasyā lokāprāmāṇyāt . nanvaviśeṣādiṣvasataḥ pakṣāderupādānāllokābhyupagamāt lokavadeva cārthaḥ iti vyavasthāpya śabda-
liṅge saṅkhyāyāṃ kārake kutsādau padārthe ca yojyaṃ krameṇa yugapadvā vācye . tamabhyupagamyāviśeṣavādino viśeṣavādina ubhayānekatvavādino vā na tathā iti tameva punarbruvato navo'bhyupagamavirodhaḥ . nava iti na
svaśāstrābhyupagamena, kiṃ tarhi ? tatkālābhyupagamenetyarthaḥ . sa ca sarvatrābhyupagamavirodha iti .
atha pratijñaivābhyupagamaḥ . syānmatam--na hi padaprayogaviṣayo'bhyupagamo'sti, padārthābhāvāt,
padārthasya utprekṣāviṣayatvād vākyārthādhigamopāyatvena uddhṛtya vākyārthād vyākhyeyatvāt . vākyameva 
śabdaḥ, tadartha eva ca śabdārthaḥ . tasmāt pratijñaivābhyupagamaḥ, tatsādhanārthatvāccheṣavākyāvayavavyāpārasya .
kasmāt ? tasyā lokāprāmāṇyāt . tataḥ tasyāḥ pratijñāyāḥ hetubhūtāyāḥ, tadbalādityarthaḥ, lokāprāmāṇyāt lokasyāpramāṇatvasiddheḥ . nityaḥ śabdo'kṛtakatvādākāśavat iti nityatve siddhe tadbalād
nityānityādyanekarūpaikavastupratipattirloko'pramāṇībhavatīti .
atrocyate --nanvaviśeṣādiṣvasataḥ pakṣāderupādānāllokābhyupagamāditi . sarvaṃ sarvātmakam
ityetasminnaviśeṣaikānte'bhyupagate punaḥ nityaḥ śabdaḥ ityasya pakṣasya taddhetordṛṣṭāntasya cābhāvaḥ pūrvoktebhyo
hetubhyo nirviśeṣatvādibhyaḥ . tathā viśeṣaikānte pūrvoktahetubhya eva pakṣādīnāmabhāvo nirmūlatvādibhyaḥ .
ubhayānekatvaikānte'pi parasparavibhinnasvabhāvānāṃ sāmānyaviśeṣakāryakāraṇānāmabhāva ityuktam . tasmādaviśeṣādiṣvasataḥ pakṣāderlokamatasiddhasyopādānālloka eva punarabhyupagato bhavati agatibhiḥ śāstravidbhiḥ .
tasmāllokābhyupagamāllokaḥ pramāṇīkṛta eva kiñcidakiñcittathānyathā ityādiparasparavilakṣaṇavyavahārābhyupagamācca lokāprāmāṇyaṃ na sidhyatīti te yūyaṃ sudūramapi gatvā lokameva śaraṇaṃ gantumarhatha śāstravidaḥ . evaṃ
śāstravyavahāro lokadarśanamantareṇa na sidhyatīti vākyaviṣayaḥ padaviṣayo vā tataḥ sākṣāllokapakṣāpattyābhyupagamavirodha ityuktaḥ .
tathā tadviṣayaḥ svavacanavirodho'pi pratipattavyaḥ . kasmāt ? lokavadeva cārtha iti vyavasthāpya
śabdaprayogāt . lokena tulyaṃ vartate lokasyeva loka iva vā lokavat, evetyavadhāraṇe, kimavadhārayati ?
loke'rthamavadhārayati nārthe lokam, śāstravidāmapi lokatvāt . pṛthaktve'pyarthalokayorubhayatra vāyamevakāro draṣṭavyaḥ--lokavadevārthaḥ arthavadeva loka iti, dvayorapi parasparāvyabhicārāt śāstravidāṃ lokapṛthaktve

prayogāt tathāsatyatvasiddhe śabdārthe punaḥ na yathālokagrāhaṃ vastu iti virudhyeta
svavacanena . lokavirodhastu prastuta eva, tadavirodhe'pravṛtteḥ . lokāprāmāṇye ca sarvatra
pratyakṣānumānavirodhāvupasthitāveva, tatsthatvāttayoḥ .
laukikārthapṛthaktve ca tatkalpitārthānām . itiśabdaḥ prakāre, anena prakāreṇa itthaṃ vyavasthāpya buddhyā
abhyupagamya svaniścitārthapratipādanārthaṃ pareṣāṃ śabdaprayogāt, padāvadhiko vākyāvadhiko vā śabdaprayogavyavahāro lokānupātītthamiṣṭaṃ tairapi śāstrakāraiḥ . tatra ca tathāsatyatvasiddhe śabdārthe, tena prakāreṇa
tathā, yena prakāreṇa mṛdrūpādipṛthukukṣyādike'rthe ghaṭaśabdo lokena prayuktastenaiva prakāreṇa satyatvena siddhe satyatvasiddhe loke śabdaṃ prayuñjānaiḥ śāstravidbhiḥ loko'bhyupagato'smābhiḥ ityuktameva bhavatyarthāt . tataḥ punaḥ na
yathālokagrāhaṃ vastu iti virudhyeta . lokasya grāho lokagrāhaḥ, grāha iva grāhaḥ, yo yo lokagrāho
yathālokagrāham . kiṃ tat ? vastu . yathaivāgopālaprasiddhaṃ vastu bruvāṇo vādī yo yaḥ prayujyate mayā śabdaḥ
sa sa na tathārthaḥ syāt ityanena svavacanenaiva viruddhamāha, svena vacanena tattadvacanaṃ virudhyeta . virudhyeta
iti āśaṃsāvacane liṅ pā॰ 3 . 3 . 134, kathaṃ mukhaniṣṭhuraṃ virudhyata eva ityavadhāryocyate ? kathañcid virudhyeta iti dākṣiṇyamācāryaḥ svakaṃ darśayati . evaṃ tāvat svavacanavirodhaḥ .
lokavirodhastu prastuta eva . rūḍhivirodho lokavirodhaḥ, sa tu prastuta eva . tadavirodhe'pravṛtteḥ, tena lokena avirodhe śāstrāṇāmapravṛtteḥ, tasyā rūḍheḥ śabdaprayogādevābhyupagatāyā virodhamanupapādya
śāstrāṇāmaviśeṣaviśeṣobhayānekatvaikāntapratipādanārthānāmapravṛtteḥ . kathamapravṛttiḥ ? tāni rūḍhamevārthamanubrūyuḥ,
arūḍhaṃ vā vyutpādayeyuḥ ? yadi rūḍhamanuvadanti, vyarthāni . athārūḍhaṃ vyutpādayanti rūḍhivirodhinamartham,
virudhyanta eva lokena niḥsaṃśayamiti sādhūcyate --tadavirodhe'pravṛtterlokavirodhaḥ prastuta eveti .
kiñcānyat --lokāprāmāṇye ca śāstrakārāṇāṃ sarvatra pade pade vākye vākye pratyakṣānumānavirodhāvupasthitāveva . tatra tāvat aṃśe pratyakṣavirodha ityādyabhihitaṃ pūrvam, idānīṃ sarvatra pratyakṣavirodho
vācya iti viśeṣaḥ . anumānavirodho vā noktaḥ so'bhidheyaḥ, tadanuṣaṅgeṇa punaḥ pratyakṣavirodhavacanaṃ ca
tatpūrvakatvādanumānasyeti . śāstrakārapravṛtterlokaviruddhatvādeva pratyakṣānumānavirodhāvapyupasthitāveva . evetyavadhāraṇe, na na bhavataḥ, bhavata evetyarthaḥ . kiṃ kāraṇam ? tatsthatvāt tayoḥ . lokanāddhi loko'nupahatendriyamanaskaḥ prāṇigaṇo loka ityucyate . tayoḥ tasmiँlloke sthitatvāt pratyakṣānumānayoḥ lokaścedapramāṇaṃ lokasthe pratyakṣānumāne prāgevāpramāṇe . athavā sa eva sthitastatsthaḥ, supi sthaḥ pā॰ 3 . 2 . 4
iti vacanāt, loka eva prāmāṇyena vyavasthitaḥ . kva ? tayoḥ pratyakṣānumānayoḥ . sa eva lokaḥ pratyakṣānumānajñānādhāratvāt tadrūpāpatteśca pratyakṣamanumānaṃ ca, tatastadaprāmāṇye tayoraprāmāṇyamiti .


śāstravadeva tayorapyalaukikatvakalpanārthaṃ lakṣaṇāntaraṃ kalpyaṃ sāmānyaviśeṣaikāntasaṃvādi . ghaṭādikalpanāpoḍhaṃ pratyakṣam . atha kā kalpanā ? nāmajātiguṇa-

syānmataṃ bhavatām--kathaṃ pramāṇajyeṣṭhaṃ pratyakṣaṃ na pramāṇīkriyeta ? iti . tatra vaḥ sampradhāramimaṃ
prayacchāmi--tadapi ca pratyakṣamevaṃ kalpyaṃ śāstravadevetyādi . śāstre jñāte'pi tadvihitakriyāsādhyatvāttadiṣṭaphalasya kriyāyāścāvyabhicārājjñāne, yathoktam—
jānānāḥ sarvaśāstrāṇi cchindantaḥ sarvasaṃśayān .na ca te tat kariṣyanti gaccha svargaṃ na te bhayam ॥   iti .
tasmāt jñānaṃ phalasyāvyabhicāri kāraṇaṃ kriyāsādhanavādino'pi, kimaṅgaṃ punarjñānamātrasādhanavādinaḥ ?
iti tadeva vicāryate --śāstravadevetyārabhya yāvad vyañjanakāya iti . śāstra iva śāstravat, yathā
śāstre'bhihitāḥ padārthā atyantavilakṣaṇāstathā pratyakṣamapi laukikapratyakṣavilakṣaṇaṃ tathānumānaṃ cāstu,
tayorapyalaukikatvakalpanārthaṃ pratyakṣānumānayorapyalaukikatvasya kalpanārthaṃ lakṣaṇāntaraṃ kalpyam . kiṃ
tat ? sāmānyaviśeṣaikāntasaṃvādi, sāmānyaṃ ca viśeṣaśca sāmānyaviśeṣau, sāmānyaviśeṣau ca sāmānyaviśeṣau ca sāmānyaviśeṣā ityekaśeṣaḥ sarūpatvāt sāmānyameva, na viśeṣaḥ; viśeṣa eva, na sāmānyam;
tau parasparavilakṣaṇau vā iti ta eva ekāntā laukikapadārthavilakṣaṇāḥ śāstreṣu kalpitāḥ . taiḥ saṃvadituṃ
śīlamasya tadidaṃ sāmānyaviśeṣaikāntasaṃvādi . ghaṭa ādiryasyāḥ kalpanāyāḥ sā ghaṭādikalpanā ghaṭasaṅkhyotkṣepaṇasattāghaṭatvādyadhyāropāt, tasyāḥ tataḥ kalpanāyā apoḍhaṃ pratyakṣaṃ kalpanīyam . syādāśaṅkā--
kalpanāpoḍhaṃ pratyakṣaṃ viśeṣaikāntavādina eva mataṃ netarayoḥ, tayoḥ kathamalaukikatvamiti cet, atrocyate—
yat tāvad viśeṣamātraṃ svalakṣaṇaviṣayamanirdeśyaṃ pratyakṣaṃ tat kalpanāpoḍhatvādalaukikaṃ tat sāmānyānātmakatvāt
khapuṣpavadasaditi siddham . tathā viśeṣānātmakatvāt khapuṣpavat sāmānyamātraṃ sarvaṃ sarvātmakaṃ kalpanāpoḍhaṃ
vastu tadasat, asattvāt tajjñānamapi tadvat . tathobhayānekatvaikānte tayoritaretarānātmakatvāt khapuṣpavadabhāva
ityalaukikatvam . yadyapi sāmānyaviśeṣavyapāśrayaṃ lakṣaṇamabhihitam --śrotrādivṛttiḥ pratyakṣam ṣaṣṭita॰,
ātmendriyamano'rthasannikarṣād yad niṣpadyate tadanyat vai॰ sū॰ 3 . 1 . 18 ityādi, tathāpi sāmānyaviśeṣaikāntavādināṃ balāt tadeva kalpanāpoḍhamalaukikaṃ cetyāpannam, tasya cobhayātmakatvābhyupagame pratijñāhāniḥ . athavā tenaiva dūṣitatvāt kastau hatau haniṣyati ? iti tasyaivopari badhyate parikara ityanenābhiprāyeṇa pūrvameva tāvattatparikalpitapratyakṣalakṣaṇamupanyasya dūṣayitukāmaḥ sūrirityalamatiprasaṅgena .
prakṛtamucyate --atha kā kalpanā yayāpoḍhaṃ jñānaṃ pratyakṣamiti ? atrocyate --nāma-jāti-guṇa-

kriyādravyasvarūpāpannavastvantaranirūpaṇānusmaraṇavikalpanā . tato'poḍhamakṣādhipatyotpannamasādhāraṇārthaviṣayamabhidhānagocarātītaṃ pratyātmasaṃvedyaṃ jñānaṃ pratyakṣam . cakṣu-
kriyā-dravyasvarūpāpannavastvantaranirūpaṇānusmaraṇavikalpanā . tato'poḍham apetam . nāma saṃjñā
śabdaḥ ityanarthāntaram, taddvārikā kalpanā . sā dvividhā samāsataḥ--yādṛcchikī naimittikī ca .
nāmagrahaṇād yādṛcchikī jātyādigrahaṇācca naimittikī gṛhītā . nimittanirapekṣaṃ nāma yādṛcchikaṃ ḍittho
ḍavitthaḥ ityādi . śabdadvāratve satyapi jātyādinimittāpekṣā bhinnā . tatra gauḥ iti jātyā śuklaḥ iti guṇataḥ
matublopādabhedopacārādvā viśeṣaṇasvarūpāpannaṃ tato viśeṣaṇādanyad vastu tayorviśeṣaṇaviśeṣyayorabhedasambandhanātmikayā kalpanayā pūrvaṃ manasā nirūpyate paścādanusmaryate . tathā ḍitthādiṣvapi asyedam, so'yam iti vā
bhinnayorarthābhidhānayorabhedasambandhanayā nirūpaṇānusmaraṇe, śabdārthayornimittanaimittikayorbhinnayorabhedādhyāropāt . kriyāśabdeṣu pācakaḥ ityādiṣu nābhedopacāraḥ abhinnarūpatvāt kriyākriyāvatoḥ, ato na nirūpaṇaṃ
kintu anusmaraṇameva . sarvatra ca śabdārthābhedopacārānnirūpaṇānusmaraṇe sta eva . tathā dravyaśabdeṣu saṃyogasamavāyanimittād daṇḍī, viṣāṇī ityādiṣu . tasyāḥ kalpanāyā apoḍham . akṣādhipatyotpannamiti,
rūpālokamanaskāracakṣurbhyaḥ sampravartate .vijñānaṃ maṇi-sūryāṃśu-gośakṛdbhya ivānalaḥ ॥  
cakṣuḥ pratītya rūpaṃ ca ālokaṃ ca bāhyaṃ samanantaraniruddhaṃ manaḥsaṃjñitaṃ cittaṃ cittāntarāvakāśadānātmakaṃ
pratītya cakṣurvijñānamutpadyate, caturbhiścittacaittāḥ abhi॰ ko॰ 2 . 64 iti siddhāntāt . tathāpi ca
adhipatinā cakṣuṣā vyapadiśyate cakṣurvijñānam iti, asādhāraṇakāraṇatvāt, yathā yavāṅkura iti
bījartuvārimārutākāśasaṃyoge satyapīti . asādhāraṇārthaviṣayamiti, cakṣurādijñānānāṃ parasparaviviktarūpādinirvikalpasvalakṣaṇaviṣayatvāt . abhidhānagocarātītam, manonirūpitārthaviṣayatvādabhidhānasya
tadgocarātītam . kiṃ kāraṇam ? pratyātmasaṃvedyatvāt, ātmānamātmānaṃ prati pratyātma, pratyātmanā saṃvedyate
nānyasmai śakyamākhyātuṃ śūlādivedanāsvarūpavat . jñānamiti kalpanāyā anyatrāsambhavāt sambandhaḥ .
pratyakṣam, akṣamakṣaṃ prati vṛtteḥ pañcendriyajam .


rvijñānasamaṅgī nīlaṃ vijānāti no tu nīlam itiabhidharmāgamo'pi . prakaraṇapāde'pyuktam—
nīlaḥ sa nāma nīlaṃ na nīlārtho'nakṣaraḥ sa ca .nīlamiti bhāṣamāṇo nīlasyārthaṃ na paśyati ॥
etasyaivārthasya bhāvanā tu--arthe'rthasaṃjñī, na tvarthe dharmasaṃjñī abhi॰ pi॰ . arthe rūpādike

cakṣurvijñānasamaṅgī nīlaṃ vijānāti no tu nīlam iti abhidharmāgamo'pīti
viśvastameva laukikapratyakṣavilakṣaṇaṃ kalpyamānamacīkḷpaḥ, tavāgamo'pyevameveti darśayati . cakṣurvijñānasamaṅgī cakṣurvijñānasamanvayī santānaḥ, agi ragi lagi gatyarthāḥ pā॰ dhā॰, cakṣurvijñānaṃ samaṅgituṃ
śīlamasyeti cakṣurvijñānasamaṅgī, evaṃ śrotrādivijñānasamaṅginaḥ . nīlaṃ vijānāti, rasādiviviktaṃ
rūpaṃ svalakṣaṇaṃ vijānāti . no tu nīlam iti vijānāti, itiśabdasya śabdaparyāyatvāt idaṃ
tad nīlam iti śabdanirdeśyaṃ na vijānāti, apaṭutvādindriyavijñānasya kutaḥ śaktirevaṃ kalpayitum .
prakaraṇapāde'pyuktamiti bhavatsaṃmatāgamavyākhyānagranthāntare'pyetadarthānuvādinyabhihitamiti darśayati . nīlaḥ sa nāma nīlaṃ neti ślokaḥ . yadetannīlametaditi nāmnā nirdeśo nīlamasya nāma
etannirūpaṇavikalpakṛtam . na nīlārthaḥ nīlasya rūpasya vastunaścakṣurindriyaviṣayasya paramārthaḥ svarūpato'nakṣaraḥ
akṣarairvyañjana-pada-nāmakāyairanabhilapanīyaḥ . sa ca puruṣo nirūpaṇakāle svayaṃ niścinvannanusmaraṇakāle vānusmaran paraṃ pratipipādayiṣan vā nīlamiti vācaṃ bhāṣamāṇo nīlasyārthamanabhilāpyasvarūpaṃ svajñānāṃśavadavikalpaṃ na paśyati, tadā tatsvarūpaviṣayasyāvikalpasya nīlārthavijñānasya ca niruddhatvāt tadānyasya
nīlaśabdābhilāpyasyādhyāropitasya sāmānyasya indriyagocarānāgateḥ .
etasyaivārthasya bhāvanā tu . tuśabdo viśeṣaṇārthaḥ, enamevārthaṃ bhāvanayā'nayā viśeṣayati . bhavati
eṣo'rthaḥ, taṃ bhavantaṃ bhava bhava iti buddhau bhāvayati yayā vyākhyayā sā bhāvanā . kā punaḥ sā ? arthe'rthasaṃjñī,
na tvarthe dharmasaṃjñīti . etasya bhāvanāvākyasya punarvyākhyā --arthe rūpādike pratyakṣavijñānaviṣaye

svarūpasaṃjñī, arthasvarūpaviśeṣamātrālambanayā saṃjñayā nirvikalpayā samprayuktaṃ
svalakṣaṇaviṣayamasya santānasyeti . na tvarthe rūpādike yadṛcchādināmasaṃjñī . evamabhidharme uktam--dharmo nāmocyate nāmakāyaḥ padakāyo vyañjanakāyaḥ .
kalpitamapi tvidamaphalamalaukikatvāt . svavacanavyapekṣākṣepadustaravirodhapari-
rūparasagandhaśabdaspraṣṭavyalakṣaṇe svarūpasaṃjñī rūpādimātrasaṃjñī, saṃjānātīti saṃjñī, svarūpasaṃjñā asyāstīti
vā svarūpasaṃjñī . kimālambanā sā saṃjñā kiṃsvarūpā vā yayā samprayuktaṃ tat pratyakṣaṃ rūpādicittaṃ nirvikalpaṃ
caitasikyā samprayuktakadharmākhyayā yogāt saṃjñayā saṃjñītyucyate tatsantānaḥ ? ityata āha --arthasvarūpaviśeṣamātrālambanayā nirvikalpayā saṃjñayā samprayuktamiti gatārthaṃ vyākhyātatvād bhāṣyeṇa . tadeva
svalakṣaṇaviṣayam, svameva viśeṣa eva lakṣaṇam, lakṣyata iti lakṣaṇam, kṛtyalyuṭo bahulam pā॰
3 . 3 . 173 iti karmaṇi lyuṭpratyayaḥ, svalakṣaṇaviṣayamananyaviṣayamityarthaḥ . asya santānasyeti cakṣurvijñānasamaṅginaḥ, cakṣurvijñānavat cakṣurādipañcavijñānakāyā vyākhyātā itthaṃ kalpanāpoḍhā iti pradarśyate .
yat punaruktaṃ kalpanātmakaṃ jñānaṃ na tat pratyakṣam, arthasvalakṣaṇāviṣayatvāt, gavi aśvajñānavat iti
sādhanam . itaśca savikalpakaṃ nīlamidam ityādijñānaṃ na pratyakṣam, viśeṣaṇādhyāropāt, utpalādhārasurabhyādijñānavaditi . iti parisamāptyarthaḥ, arthe'rthasaṃjñī ityetasya vyākhyānamiti parisamāptam .
na tvarthe dharmasaṃjñī ityasya vyākhyā --na tvarthe . neti pratiṣedhe, tu viśeṣaṇe, tamarthamadhyāropaviśiṣṭaṃ pratiṣedhati . tasminneva rūpādike'rthe na tu yadṛcchādināmasaṃjñī yadṛcchā-jāti-guṇa-kriyā-dravyaśabdasaṃjñī, dharmaśabdasya śabdaśabdārthaparyāyatvāt dharmasaṃjñī na bhavati śabdasaṃjñī na bhavatītyarthaḥ . naiṣā
svamanīṣikocyate, kiṃ tarhi ? evamabhidharma uktam abhidharmapiṭake'bhihitam . kimuktam ? dharmo nāma
ucyate nāmakāya ityādi . nāmaiva nāmakāyaḥ, kāyavat pratikṣaṇaṃ śarārutvāccaturbhūtasaṅghātatvācca nāmnāṃ
vā vijñānādīnāṃ saṅghātatvāt, saṃjñāśabdānāṃ kṣaṇikānāmapi saṃhatānāmeva utpattivināśābhyupagamāt .
yathoktam—
varṇo gandho rasaḥ sparśaścatvāro'pi ca dhātavaḥ .aṣṭāvete'vinirbhāgāḥ sahotpādāḥ sahakṣayāḥ ॥  
iti siddhāntāt . padāni nāmākhyātopasarganipātāḥ, tatkāyaḥ padakāyaḥ . vyañjanāni akṣarāṇi, arthasya
vyañjakatvāt . tatkāyo vyañjanakāya iti .
evaṃ tāvat kalpitameva bhavatsiddhānte, kiṃ sampradhāraṇayā atra ? idānīṃ paramārtho vicāryate—
kalpitamapi tu idamaphalamityādi . nāsya phalamiti aphalam . kiṃ kāraṇam ? alaukikatvāt,
kharaviṣāṇakuṇṭhatīkṣṇādikalpanavat . kasmādalaukikatvamiti cet, svavacanavyapekṣākṣepadustaravirodhapari-

hāraṃ tvaduktivadevedamapratyakṣam, kalpanātmakatvānnirūpaṇavikalpātmakatvādālambanaviparītapratipattyātmakatvādadhyāropātmakatvāt sāmānyarūpaviṣayatvāt tadatadviṣayavṛttitvāt sadasadabhedaparigrahātmakatvāt sarvathā sādhāraṇārthatvādeḥ, anumānādijñānavat .
hāram . yasmāt svaṃ vacanaṃ svavacanaṃ pratyakṣalakṣaṇavādino dinnabhikṣoḥ, svavacanasya svavacane vā vyapekṣā
pratyavamarśaḥ svavacanavyapekṣā, saiva ākṣepaḥ, tena ākṣepeṇa dustaro virodhasya parihāro'syeti svavacana
vyapekṣākṣepadustaravirodhaparihāram, svenaivaitadvacanena paurvāpareṇa pratyavamṛśyamānena virudhyate sadāhaṃ maunavratiko'smi, pitā me kumārabrahmacārī ityādivacanavat, na tu asmadupapattivad dūṣyamidam, tadarthe
dṛṣṭāntamāha --tvaduktivadevedam, yatheyaṃ tvaduktiḥ kalpanātmikā satī na pratyakṣaṃ tathaivedamapratyakṣamiti
pratijñā . kalpanāpoḍhalakṣaṇalakṣitaṃ jñānamatra dharmi, tadapratyakṣatvadharmaviśiṣṭaṃ sādhyate . ko hetuḥ ? kalpanātmakatvāt . nanvidamasiddhaṃ kalpanātmakatvaṃ tasya jñānasya kalpanāpoḍhatvāt . atredaṃ tatsādhanārthamabhidhīyate dharmāntaram--tat kalpanātmakaṃ nirūpaṇavikalpātmakatvāt, idam ittham iti jñānaṃ nirūpaṇam, sa eva vikalpaḥ, tadātmakaṃ tat pratyakṣaṃ ghaṭatvādijñānavaditi . āha--nirūpaṇavikalpātmakatvamapyasiddhamindriyajñānasyeti, ācāryo'tra tatsādhanārthamāha --ālambanaviparītapratipattyātmakatvāt .
tatrālambanaṃ dravyasanto nīlādiparamāṇavo na tatsamūho nīlapītādyākāravān, saṃvṛtisattvāt . tasyāpi
nīlapītādyākārasya pratyekaṃ tāratamyavattvāt yathā pratipattirna tathālambanamityālambanaviparītapratipattyātmakaṃ
tat . yadālambanaviparītapratipattyātmakaṃ na tat pratyakṣam, yathā sthāṇau puruṣapratipattiriti . syānmatam—
dravyasatāmevāṇūnāṃ nīlapītādyākāratvānna viparītā pratipattiriti, etaccāyuktam, ākārasya adhyāropā-
tmakatvāt, māṇavake siṃhatvādhyāropavat . sa cādhyāropita iti kuto gamyate ? sāmānyarūpaviṣayatvāt . tatsāmānyaṃ ca kārīṣa-tauṣa-tārṇa-pārṇādiviśeṣānāśritāgnitvavat . tadapi asiddhamiti cet,
siddhameva, tadatadviṣayavṛttitvāt . sa ca asaśca viṣayastadatadviṣayau, tatra vṛttirasyeti tadatadviṣayavṛtti tad
jñānam, anekaparamāṇusamūhajatvāt tasya samūhe teṣu ca vṛttatvāt, samūhasya asattvāt samūhināmeva
dravyasatāmaṇūnāṃ sattvāt tayośca abhedena nīlādyākāraparigraheṇa jñānotpatteḥ . samūhāsattvaṃ ca tadagrahe
tadbuddhyabhāvāt, balākāpaṅkti-muṣṭi-granthyādivat . uktaṃ ca—
guṇānāṃ paramaṃ rūpaṃ na dṛṣṭipathamṛcchati .yat tu dṛṣṭipathaprāptaṃ tanmāyeva sutucchakam ॥ ṣaṣṭita॰ iti .

uktaṃ vo'bhidharme eva--sañcitālambanāḥ pañca vijñānakāyāḥ, rūpādiparamāṇorekasyāsañcitasyālambanasya ghaṭanīlādiṣvabhāvāt . tathā sambhāvane'pi teṣāmatīndriyatvādālambanatvānupapatteścakṣurādivijñānānāṃ rūpādiparamāṇusaṅghāta evālambanam .
tataḥ pratyekamālambanaparamāṇūnāṃ paramārthasatāmeṣāmaviṣayatā .
ataḥ sadasadabhedaparigrahātmakatvāt taimirikakeśoṇḍukādijñānavat tadatadviṣayatvamasya . kiñcānyat —
sarvathā sādhāraṇārthatvāt . sādhāraṇo'rtho'sya jñānasyeti sādhāraṇārtham . tatsādhāraṇārthatvamabhedaparigrahātmakatvāt . ādigrahaṇāt anvayavyatirekārthaviṣayatvāt sāmānyaviśeṣātmakārthaviṣayatvāt ityādibhyo hetubhyaḥ . dṛṣṭānto'numānādijñānāni tvayaivodāhṛtāni—
bhrāntisaṃvṛtisajjñānamanumānānumānikam .smārtābhilāṣikaṃ ceti tadābhāsaṃ sataimiram ॥ pra॰ samu॰ 1 . 8 iti .
tasmāddhetupārampaṇa kalpanātmakatvasiddherekaikasmādvoktahetorapratyakṣamidaṃ kalpanāpoḍhalakṣaṇalakṣitaṃ jñānam,
anumānādijñānavaditi, yathā anumānādijñānaṃ kalpanātmakatvādapratyakṣaṃ tathā bhavateṣṭamindriyajñānam .
mā maṃsthāḥ proktakalpanātmakatvādihetvasiddhiḥ iti . yasmāduktaṃ vo'bhidharma eva abhidharmapiṭaka
eva buddhavacane'bhihitam --sañcitālambanāḥ pañca vijñānakāyā iti . nityaṃ samprayuktakadharmairyuktatvād rāgādibhiḥ kāyā ityucyante pañca cakṣurādivijñānāni . rūpādiparamāṇorekasya asañcitasya
anyaiḥ samānajātīyairasaṅgatasya ālambanasya viṣayasyendriyabuddhigrāhyatvasya ghaṭādiṣu ghaṭapaṭarathādiṣu
nīlādiṣu rūparasagandhasparśabdeṣu tadguṇeṣu pratyakṣābhimateṣu saṃvṛtisatsu abhāvāt sañcitāṇughaṭanīlādyākāra eva gṛhyate cakṣurādibhiḥ . tasyāṃ cāvasthāyāṃ paramāṇutvena avasthānam ārhatān pratyasiddham,
pariṇāmāntarāpattyabhyupagamāt . vaiśeṣikāṇāṃ paramāṇvārabdhāvayavidravyam . sāṅkhyānāṃ samavasthānaviśeṣāpannāḥ sattvādayo guṇāḥ . laukikānāṃ tu sthūlakāryānumitatajjātīyasūkṣmakāraṇamātrasambhāvanam--santi
kecit sūkṣmā bahavaḥ sthūlasya kāraṇabhūtāḥ paṭasyeva tantava iti . sambhāvitānāṃ tathāsambhāvane'pi teṣāṃ
saṅghāta-pariṇāmābhyāmṛte cākṣuratvādyabhāvo lokavyāptāṇuvat, ato'tīndriyatvādālambanatvānupapattiḥ .
ataścālambanatvānupapatterdravyasatāṃ paramāṇūnāmetat pratipattavyam --cakṣurādivijñānānāṃ rūpādiparamāṇusaṅghāta eva ālambanamiti . ādigrahaṇād rasādiparimaṇḍalādiparamāṇusaṅghāta eva ālambanam .
tataḥ kimiti cet, tataḥ pratyekamālambanaparamāṇūnām, ālambanārthāḥ paramāṇava ālambanaparamāṇavaḥ,
teṣāṃ paramārthasatāmeṣām, ta eva hi paramārthasanto na samūho nīlādirghaṭādiśca saṃvṛtisattvāt, bhavatsiddhāntenaiva aviṣayatā paramāṇūnām .


tatra prativiviktarūpāntarāviviktasvatattve rūpasaṅghāte indriyasannikṛṣṭe
ālambanaviparītā yeyaṃ pratipattiravyapadeśyaikātmakanīlarūpaviṣayā nanu hetvapadeśavyapadeśyaiva sā . yataḥ sañcayagrahaṇāpadeśena vyapadeśyaṃ dhūmenevāgniriva gṛhyate
tato'nyat kalpitamekaṃ sāmānyaṃ nīlarūpaṃ taddvāreṇa .

tatra prativiviktarūpāntarāviviktasvatattve, pratyekaṃ viviktāni rūpāntarāṇi pratiparamāṇu vā
rasādibhedena vā, teṣāmeva rūpāntarāṇāmaviviktaṃ svatattvaṃ yasya so'yamaviviktasvatattvaḥ . ko'sau ? rūpasaṅghātaḥ, rūpadhātubhedaparamāṇusaṅghātaḥ adhikṛtacakṣurviṣayābhimatarūpasaṅghāto vā . tasmin rūpasaṅghāte indriyasannikṛṣṭe svaviṣayyābhimukhyena upasthite ālambanaviparītā paramārthata ālambanabhūtebhyaḥ paramāṇubhyaḥ
nīlam iti vā ghaṭaḥ iti vā yeyaṃ pratipattiḥ sā viparītā, tadagrahe tadbuddhyabhāvāt, balākāsu paṅktijñānavat, avyapadeśyaikātmakanīlarūpaviṣayā, vyapadeśyānekaparamāṇvālambanebhyo'nyo'vyapadeśya eka
ātmā asyeti avyapadeśyaikātmakam, kiṃ tat ? nīlarūpam, tad viṣayo'syā iti avyapadeśyaikātmakanīlarūpaviṣayā abhimatā pratipattiḥ iti vartate . saiva vā pratipattiravyapadeśyā ekātmakānekaparamāṇunīlarūpaviparītaikanīlarūpaviṣayā, tadvyākhyānārthamabhidharmapiṭake bhavatāṃ yathocyate --nīlaṃ vijānāti,
no tu nīlam iti . nāvyapadeśyā sā pratipattirityabhiprāyaḥ, taṃ pradarśayati --nanu hetvapadeśavyapadeśyaiva
sā . yasmāduktam --heturapadeśo nimittaṃ liṅgaṃ pramāṇaṃ kāraṇamityanarthāntaram vai॰ sū॰ 9 . 2 . 4
iti . na cāvaśyaṃ śabdābhidheyameva vyapadeśyam, kiṃ tarhi ? yadyadarthāntareṇādhigamyate tattadvyapadeśyam,
arthāntarasya hetvapadeśanimittādiparyāyatvāt . tavāpi ca yataḥ sañcayagrahaṇāpadeśena nimittāntarajanyami-
ndriyajñānamiṣṭaṃ tasmād vyapadeśyaṃ tat . tathā coktam --sañcitālambanāḥ pañca vijñānakāyāḥ abhi॰
pi॰ iti, na sañcayālambanā iti . etasyārthanidarśanārthamudāharaṇamāha --dhūmeneva agniriva gṛhyate,
yathā dhūmena arthāntarabhūtena agniratra iti jñānamutpadyamānaṃ vyapadeśyaṃ dṛṣṭaṃ tathaitadapi nīlarūpādiviṣayaṃ
cakṣurādivijñānaṃ paramāṇubhirarthāntarairjanitatvād vyapadeśyam . tato'nyadityādi . tata eva yathā vyapadeśyaṃ
tathā dhūmādagniriva tad nīlarūpaṃ tataḥ paramāṇubhyaḥ paramārthasadbhyaḥ anyat kalpitamakalpitebhya ekaṃ
bahubhyaḥ sāmānyaṃ viśeṣebhyaḥ, na sākṣādindriyairavyavahitaṃ gṛhyate, kiṃ tarhi ? vyavahitamevārthāntaraiḥ paramāṇubhiḥ taddvāreṇa paramāṇudvāreṇa gṛhyate, na svata eveti .


nanu ca sañcayasya kārakahetutvenāpadeśaḥ pratyakṣapratipatterna dhūmavajjñāpakahetvapadeśatayā agnerivārthāntarasyaikarūpatvasya . nanvidamasyaivārthasya pradarśanārthaṃ prastutamasmābhiḥ, yadīdaṃ pratyakṣaṃ syāt kārakādeva svārthādālambanāddhetorjāyeta dāhānubhavanavat
pratyakṣatvādavyavahitapratipattyātmakatvāt pratyakṣasya svalakṣaṇaviṣayatvādanadhyāropātmakatvāditi yāvat .

atrāha --nanu ca sañcayasyetyādi yāvadarthāntarasyaikarūpatvasyeti . nanvityanujñāpane, caśabdaḥ
prasiddhabhedasamuccaye, nanvidaṃ prasiddham--anyaḥ kārako heturanyo jñāpaka iti . tasmādaṇūnāṃ tatsañcayasya
nīlasya ca kārakasambandhād dhūmasyāgneśca jñāpakasambandhāt pratyakṣānumānapratipattyorvaiṣamyamataḥ sādhyadharmavaikalyaṃ dṛṣṭāntasya iṣṭavighātād viruddhatā hetoriti vākyārthaḥ . akṣarāṇyuttānārthānyeveti na vivṛṇmahe .
atrācāryo doṣadvayaṃ pariharannāha --nanvidamasyaivārthasya pradarśanārthaṃ prastutamasmābhiḥ . naitadaniṣṭamasmākaṃ na vā sādhyadharmavaikalyaṃ yat sañcayasya jñāpakatvaprasaṅgāt pratyakṣapratipattestaddoṣadvayamasmān pratyāpādyeta . na punarevametat, asyaiva pratipipādayiṣitatvāt . taducyate --yadi bhavanmatamidaṃ pratyakṣaṃ syāt,
kārakādeva niṣpādakādeva cakṣurādivijñānasya nīlapītādeḥ svārthābhimatādālambanabhūtāddhetorjāyeta
sañcayākhyāt saṃvṛtisataḥ, na paramārthasato'ṇvāderapi syāt, bhavati tu . tasmānna pratyakṣam, jñāpakadhūmādyapekṣāgnijñānavat, vaidharmyeṇa dāhānubhavanavat . svārthamātrālambanaṃ vā syāt pratyakṣatvād dāhānubhavanavat . yathoktam—
anyathā dāhasambandhāddāhaṃ dagdho'bhimanyate .anyathā dāhaśabdena dāhārthaḥ sampratīyate ॥ vākyapa॰ 2 . 421
avyavahitapratipattyātmakatvāt pratyakṣasyeti tasyaivopacayahetuḥ, arthāntareṇāvyapetasyārthasya grāhakaṃ
pratyakṣaṃ dṛṣṭam, yathā dāhānubhavaḥ, tathā tasya svalakṣaṇaviṣayatvāt pratyakṣasyārthāntaranirapekṣatā syāt, na
punarastīti svalakṣaṇaviṣayatvādanadhyāropātmakatvāditi yāvat, sarvatrārthāntarādhyāropavṛttyarthāntaraheyatayotpannaṃ na jñānamiti yāvaduktaṃ bhavati tāvaduktaṃ bhavati svalakṣaṇaviṣayatvādavyavahitapratipattyātmakatvāt pratyakṣatvādityādi . arthāntaranimittagrāhyaṃ cāpratyakṣaṃ dṛṣṭam, yathā dāhaśabdajanitajñānamiti .
evaṃ tāvat kārakatāṃ sañcayasyābhyupagamya doṣa āpāditaḥ .


kārakatāpi ca sañcayasya naiva tasya, paramārthato'sattvādalātacakravat
pratyavayavavyavasthānamātratvāt . lokavattu sañcayasattve viśiṣṭo'padeśo vyapadeśo
grāhyādanyaḥ, tena vyapadeśena vyapadeśyaṃ prameyamanumeyaṃ na pratyakṣam, dhūmānumitāgnivat,

idānīṃ kārakatāmapi dūṣayitukāma āha --kārakatāpi ca sañcayasya naivāstiṃ tasyeti pratijñā,
paramārthato'sattvāditi hetuḥ . alātacakravaditi dṛṣṭāntaḥ . paramārthato'sattvaṃ saṃvṛtisatvādsaṃvṛtisattvād bhavanmatena
ghaṭavat . yathoktam—
yasmin bhinne na tadbuddhiranyāpohe dhiyā ca tat .ghaṭāmbuvat saṃvṛtisat paramārthasadanyathā ॥ abhi॰ ko॰ 6 . 4 iti .
yathā ulmukaṃ bhramad bhrāntadṛṣṭeścakravadābhāti, na taccakramasti, agnikaṇānāṃ nairantaryābhāvāt, cakrasya para-
mārthato'sattvācca cakravijñānasya akārakatā evaṃ sañcayasya saṃvṛtisattvānnīlavijñānasya akārakatā . tathā
atīndriyatvādaṇunīlānām . itaśca sañcayasya akārakatā, pratyavayavavyavasthānamātratvāt, avayavamavayavaṃ prati pratyavayavam, avayavā nīlādiparamāṇavaḥ, teṣāmeva saṃhatyaikatra parasparāsattyā vyavasthānamātraṃ
sañcayo na tebhyo'rthāntaramiṣṭaṃ bhavatām . ataḥ paramārthato nāstyevāsau sañcayo nāma kaścit . tasya asataḥ
kharaviṣāṇasyeva kā kārakatā ?
abhyupetyāpi sañcayasya sattvaṃ doṣaṃ brūmaḥ --lokavattu sañcayasattve, yathā lokasya avyutpannasyāpi
samudāyivyatirekeṇa sanneva avayavī pariṇāmāntaraṃ tatsamudāyo vā yo'stu so'stu parairvyutpāditaḥ sannevāsau
tantupaṭādiṣu buddhi-śakti-kāryā-'bhidhāna-saṅkhyādibhedadarśanādiṣṭaḥ, tatrākṣarārthānusāreṇa vyapadeśo'styeveti
gṛhyatām . tataśca avyapadeśyo viṣayaḥ pratyakṣasya, pratyakṣaṃ cāvyapadeśyam ityubhayamanṛtam . tat kathamiti
cet, viśiṣṭo'padeśo vyapadeśa iti viśabdasya viśiṣṭārthatām apadeśaśabdasya hetvarthatāṃ ca
darśayati . viśiṣṭo'nya ityarthaḥ . kuto'nya iti cet, ucyate --grāhyādanyaḥ, grāhyo nīlādiḥ, tasmādanyaḥ sañcayastadvyapadeśaḥ . tena sañcayena vyapadeśena hetunā vyapadeśyam, kiṃ tat ? prameyaṃ nīlādi
tvadabhimatapratyakṣapramāṇagamyam . kiṃ bhavati tannīlādirūpam ? anumeyaṃ prāpnoti, vyapadeśavyapadeśyatvāt,
na pratyakṣam . tasya jñeyasyāsmādeva hetoḥ pratyakṣatvābhāvo'numeyabhāvaśca sādhyate, tadvajjñānasya apratyakṣatā 
anumānatā ca sādhyate . ko dṛṣṭāntaḥ ? dhūmānumitāgnivat . yathā dhūmena vyapadeśena sādhito'gni

kārakatāyāmakārakatāyāṃ vā vastunaḥ pitṛdhūmādivat .
abhidhānāvyapadeśyataikātmakatve api ca naiva, anumitāgnivad bahuviṣayatvād
nīlasya .
taddhi nīlarūpanirūpaṇaṃ vikalpaḥ, pratiparamāṇuparasparapratibhinnasvatattvāneka-
ranumeyo'pratyakṣaśca tathā nīlarūpam . yathā ca dhūmālambanotpāditāgnijñānamanumānamapratyakṣaṃ ca tathā
nīlajñānaṃ saṃyogotpāditamiti .
kiñcānyat--sarvathā tad nīlādijñānaṃ tena sañcayena vyapadeśyaṃ tadavinābhāvāt tasya, kārakatāyāmakārakatāyāṃ vā na kaścid viśeṣo vyapadeśyatvasiddhau vastunaḥ . kutaḥ ? arthāntaranimittādeva,
pitṛdhūmādivat, yathā pitā putrasya janakaḥ, tena vyapadiśyate kārakeṇa putraḥ dhūmena jñāpakena agniḥ,
aviśiṣṭatvādvastunaḥ . tatastulye vyapadeśyatvahetau apratyakṣatvānumānatvasādhanasamarthe satyavyapadeśyanirodhako'yamanarthako vicāraḥ kārako jñāpaka iti kārakatvamabhyupetyāpyeṣa doṣo'bhihitaḥ . evaṃ tāvadarthakṛto'sya
nīlasya vyapadeśaḥ siddho yatsiddherapratyakṣānumeyatve siddhe . tatsiddheśca tajjñānasya anumānatvaṃ sidhyet
avyapadeśyatvādilakṣaṇavirodhaśca . evaṃ tāvadarthato vyapadeśyameva .
yadapīṣṭam--abhidhānato na vyapadeśyaṃ tannīlādiparamāṇurūpaṃ paramāṇusamūhābhedādekaṃ ceti, ete dve
abhidhānāvyapadeśyataikātmakatve api ca naiva sto nīlarūpasya iti pratijñā . dṛṣṭānto'numitāgnivaditi pratipattisaukaryāt prāgeva hetordṛṣṭānta uktaḥ, tadbalāvayavasiddheḥ . hetusamarthanārthatvāt dṛṣṭāntasya
hetustarhi ka ityatrocyate --bahuviṣayatvāt . yathā dhūmajñānānumito'gnirabādivinivṛttyupalakṣito deśakālādibhedabhinno'pi abhidhānavyapadeśyo'nekātmakatvāpanna eva gṛhyate tathā nīlārtho'pi syād bahuparamāṇuviṣayatvāt, tathā jñānamapīti .
idānīṃ prāgabhihitakalpanātmakatvādibhirhetubhiranumānāt pāpīyastvaṃ tasya pratyakṣasya pratipādayitukāma
āha --taddhi nīlarūpanirūpaṇamityādi . taditi prāgapadiṣṭaṃ vikalpātmakatvam, hiśabdo yasmādarthe,
yasmānnīlarūpasya nirūpaṇamuktanyāyena arthavyapadeśena śabdavyapadeśena vā dṛṣṭam, sa ca vikalpa evetyavikalpakatvaṃ nāsti, ataḥ kalpanāpoḍham iti duṣṭaṃ lakṣaṇaṃ jñānārthayoḥ . adhyāropācca nirūpaṇaṃ tasya, tat
kathamiti cet, ucyate --pratiparamāṇu paramāṇuṃ paramāṇuṃ prati pratiparamāṇu parasparataḥ pratibhinnāni svāni
tattvāni . yo yasya bhāvaḥ sa tasya tattvam, na so'nyatra bhavati, bhavanameva hi tattvam, ato vibhinnāni
pratiparamāṇu tattvāni, ekaikasya paramāṇoḥ paramāṇvantarebhyo'tyantabhinnaṃ svaṃ tattvam, bhāvāntaramanapekṣya

rūpaikatattvaikarūpādhyāropād rūpāntarasāmānyarūpaviṣayatvāt tadatadviṣayavṛttatvādatadanapohād nāgnyanumānavat tatsāmānyātmakataiva, prajñaptiparamārthasthitasañcayaparamāṇuparigrahābhedātmakatvāt sarvathā sādhāraṇārthatā, kalpanātmakatvānna pratyakṣam,
apratyayapratyayātmakatvāt, śabdāśrāvaṇatvapratyayavat . saṃvṛtyatīndriyatvābhyāṃ hi
svarasenaiva bhavanād bhāvānāmekavacadasādhāraṇabhavanatvāt paramāṇūnāṃ svāni tattvāni bhinnāni . tathā
teṣāṃ paramāṇūnāṃ nīlādirūpāṇyapyanekarūpāṇyeva . teṣāṃ ca svatattvānāṃ teṣāṃ ca nīlādisvarūpāṇāmanekarūpāṇāmekadvitriguṇādibhinnānāṃ yathāsaṅkhyam ekatattvaikarūpādhyāropāt sarvaparamāṇutattvānāmekasvatattvādhyāropāt sarvaparamāṇurūpāṇāmekanīlarūpādhyāropādarthāntaranirūpaṇam . sa cāpyadhyāropo rūpāntarasāmānya-
rūpaviṣayatvāt, rūpādanyad rūpaṃ rūpāntaram, paramāṇurūpāt paramāṇvantararūpaṃ rūpāntaram, evaṃ sarvāṇi
paramāṇvantararūpāṇi, teṣāṃ rūpaṃ nīlamityabhedena yat sāmānyaṃ buddhyā gṛhyate so'dhyāropastadviṣayaḥ . tadapi
sāmānyaṃ tadatadviṣayavṛttatvāt sāmānyamityucyate, sa cānyaścārtho viṣayo'syeti kṛtvā . tataścātra
pratyakṣe'nyasyānapohaḥ, anumāne tvanagneragneranyasyāpohaḥ . tasmādatadanapohāt pratyakṣamaviviktaviṣayaṃ svaviṣayābhimate'nyatra cāparityāgena abhedena ca vṛtteḥ, nānumānaṃ svaviṣaye sāmānyamātra eva vṛtteḥ . ato'numānāt paraparikalpitaṃ pratyakṣaṃ pāpīyaḥ saṅkīrṇataraviṣayatvāditi . tasmād nāgnyanumānavaditi tat agnyanumānatulyamapi tanna bhavati, apohyārthāpohaśaktiśūnyatvāt . tasmāt tatsāmānyātmakataiva gnyanuagnyanumānasya, na pratyakṣasyeti tasya nīlāderarthasya pratyakṣaviṣayasya tajjñānasya ca tadavasthā saṅkīrṇarūpatā .
kiñcānyat--tadatadviṣayavṛttatāpi na nīlarūpādestajjñānasya vopapadyate . kiṃ kāraṇam ? sadasatoḥ
sambandhābhāvāt, ghaṭakhapuṣpavat . tata upacaritameva tadatadviṣayavṛttatvamapīti tatpradarśanārthamāha --prajñaptiparamārthasthitasañcayaparamāṇuparigrahābhedātmakatvāt . prajñaptisan sañcayaḥ, paramārthasantastu tathāsthitāḥ
paramāṇavaḥ, teṣāṃ parigrahaḥ sadasadabhedātmakaḥ, tasmāt sadasatparigrahābhedātmakatvāt tadatadviṣayavṛttatā .
sā ca sarvathā sādhāraṇārthatā, sarvathā eteṣvanantarokteṣu hetuṣu . tato mūlahetuḥ kalpanātmakatvāt
iti sa evaitaiḥ sādhitaḥ, tasmānna tat pratyakṣaṃ na cānumānavadasaṅkīrṇasvaviṣayamityetadarthabhāvanārthāḥ
punasta eva hetavo vyāpāritāḥ pratyekamapi pūrvavadetasminnarthe yojyāḥ . itaśca tajjñānamapratyakṣam, apratyayapratyayātmakatvāt, śabdāśrāvaṇatvapratyayavaditi . pratyayaḥ kāraṇaṃ heturityarthaḥ, na pratyayo'syeti apratyayaḥ,

nāṇuṣu na sañcaye pratyayatā tathāpratipattiṃ prati . anumānajñānamapi ca tanna pratipūryate sambaddhagṛhītasyānyathāpratipatteḥ, viruddhādijñānavat .
tiṣṭhatu tāvat pratyakṣavidhividhānābhyupagamena svalakṣaṇamātraviṣayapratyakṣatvasya
ko'sau ? pratyayaḥ, pratyayo vijñānam, dvitīyasya pratyayaśabdasya vijñānārthatvāt, akāraṇajñānatvādityuktaṃ
bhavati . kathaṃ punarakāraṇaṃ tajjñānam ? saṃvṛtyatīndriyatvābhyāṃ yasmānnāṇuṣu na sañcaye pratyayatā tathāpratipattiṃ prati, dravyasatāmaviṣayatvāt tasya, dravyasanto hi paramāṇavo'tīndriyatvādeva na pratyakṣajñānahetavaḥ;
tathā nīlatvādayaḥ saṃvṛtisantaḥ, tatsañcayo'sattvādeva akāraṇam . tasmādubhayathāpi apratyayaḥ sa pratyayaḥ
nīlaṃ rūpam iti . ko dṛṣṭāntaḥ ? yathā aśrāvaṇaḥ śabdaḥ iti pratyayo'pratyayo'pratyakṣaṃ ca tathedamapīti .
syānmatam--kalpanātmakatvādibhya eva hetubhyo'numānajñānaṃ tarhi cakṣurādivijñānaṃ bhaviṣyatīti .
atrocyate --anumānajñānamapi ca tanna pratipūryate . karmakartaryātmanepadaṃ yak ca, tatpratiṣedhād na
pratipūryate iti rūpam, yathā'yamodano vipannatvāt pūtimāṃsavadātmānaṃ na bhojayati na bhujyate svayameva
tathedamapi jñānamātmānaṃ na pratipūrayati na pratipūryate . kasmāddhetoḥ ? sambaddhagṛhītasyānyathāpratipatteḥ .
sambaddha eva gṛhītaḥ, tasya sambaddhagṛhītasyānyathāpratipatteḥ, tasya jñānasya anyathāpratipadyamānasambaddhagṛhītārthatvādityarthaḥ . yad jñānaṃ sambaddhamevārthaṃ gṛhṇat tamevārthamanyathā pratipadyate tad jñānaṃ nānumānamapi sampūrṇaṃ
bhavati . tadyathā --viruddhādijñānam . yathā kṛtakatvānnityaḥ śabdaḥ iti pakṣadharmajñānaṃ śabdasambandhi
ghaṭādiṣvanityānugamasambaddhaṃ gṛhītvā nityaṃ śabdaṃ pratipadyamānaṃ viruddhahetvābhāsajñānaṃ bhavati, ādigrahaṇāt
prameyaśrāvaṇatvadvāraṃ nityajñānaṃ vā śabdaviṣayamanaikāntikābhāsaṃ yathā tathedamapi na sampūrṇamanumānajñānamapīti .
athavā tiṣṭhatu tāvadityādi yāvat pratyakṣaviṣayatvābhyupagamavirodha iti . sthitaṃ tāvadastu
vidūrasthena āgamenābhyupagatena pratyakṣaviṣayatvasya virodha ityetat . idamevāsmin prakaraṇe yadudāhṛtaṃ pūrvaṃ
cakṣurvijñānasamaṅgī ityādi tadeva na ghaṭata iti vākyārthaḥ . pratyakṣasya vidhiḥ pratyakṣasya janma, tasya
vidhānaṃ vyākhyānam --sañcitālambanāḥ pañca vijñānakāyāḥ abhi॰ pi॰ iti, sa eva abhyupagamaḥ
pratyakṣavidhividhānābhyupagamaḥ . svalakṣaṇamātraviṣayapratyakṣatvameva, svalakṣaṇamātraṃ viṣayo yasya tat svalakṣaṇamātraviṣayam, kiṃ tat ? pratyakṣam, tasya bhāvaḥ svalakṣaṇamātraviṣayapratyakṣatvam, tasya pratyakṣavidhi-

virodhaḥ pratyakṣaviṣayatvābhyupagamavirodhaḥ . cakṣurvijñānasamaṅginīlavijñānam ityetadeva tu na ghaṭate pratyakṣalakṣaṇodāharaṇam .
evaṃ te sañcayasya rūpamātratvāt tadgrahaṇe tatpratyakṣatvāt sañcitālambanakalpanāvaiyarthyādatanmātratve saṃvṛtisattvādarūpatvācca cakṣurnaiva cakṣuḥ syāt, ubhayathāpi
rūpāgrāhitvāt, ghaṭādivat .
vidhānābhyupagamena virodhaḥ samanantaragranthopapādito'sau sthita eva . cakṣurvijñānasamaṅginīlavijñānamityetadeva tu na ghaṭate . tuśabdo viśeṣaṇe, kiṃ viśinaṣṭi ? pūrvasmāllakṣaṇavākyādāgamasyāsyāśuddhataratāṃ viśinaṣṭi . cakṣuṣaḥ cakṣuṣi cakṣuṣā vā viśiṣṭaṃ jñānaṃ vijñānamasādhāraṇaviṣayam, tat samaṅgati
samanvetīti cakṣurvijñānasamaṅgī, kaḥ ? santānaḥ, vijñānasya tadarthaikagamanāt taddvāreṇa tatsantāno'pi
samaṅgatītyucyate . tatsamaṅgino nīlavijñānam . tadeva pratyakṣaṃ kalpanāpoḍhamanirdeśyaṃ svalakṣaṇaviṣayam
ityādi vacanaṃ tena lakṣitasya udāharaṇam idaṃ tat iti pratyakṣīkaraṇaṃ pradarśanam, yathā vṛddhirādaic 
pā॰ 1 . 1 . 1 ityupalakṣitasya āśvalāyanaḥ ityudāharaṇam .
kathaṃ tanna ghaṭate ? tata āha --evaṃ te sañcayasyetyādi yāvat sañcitālambanakalpanāvaiyarthyāditi . evaṃ te udāharaṇatveṣṭau satyāṃ sañcayasya rūpamātratvāt, kiṃ bhavati ? sañcitālambanakalpanāvaiyarthyaṃ syādityabhisambhantsyate . rūpamātratvaṃ sañcayasya kuta iti tadgrahaṇe tatpratyakṣatvāt, yadgrahe yasya
pratyakṣatvaṃ tat tāvanmātrameva dṛṣṭam, yathā dāhagrahe dāhapratyakṣatve dāhamātrameva nāto'nyo'rtha iṣṭa evaṃ
sañcayagrahe nīlarūpamātrameva . ataḥ kim ? sañcitālambanakalpanāvaiyarthyam, sañcayābhāvāt . sañcayābhāvo
rūpamātratvāt . sañcitālambanakalpanāvaiyarthyāccodāharaṇameva tu na ghaṭate cakṣurvijñānasamaṅgī ityādi .
atanmātratve saṃvṛtisattvādityādi yāvadubhayathāpi rūpāgrāhitvād ghaṭādivat . atha mā
bhūdeṣa doṣa iti na rūpamātraṃ sañcayaḥ, sa eva ca gṛhyata itīṣyate, tataḥ sañcayasya saṃvṛtisattvādarūpatvaṃ
kharaviṣāṇavat . saṃvṛtisattvaṃ prāgupapāditam . arūpatvācca na cakṣurgrāhyaḥ syāt sañcayaḥ, rūpādanyatvāt, śabdavat khapuṣpavadvā . tataḥ ko doṣa iti cet, ucyate --cakṣurnaiva cakṣuḥ syāt, rūpasyāgrāhakatvāt, ghaṭavat jihvāvat tvagvadityādi . kathaṃ rūpasyāgrāhakaṃ cakṣuḥ iti dṛṣṭa-prasiddhiviruddhamucyata iti 
cet, tavaiva dṛṣṭaprasiddhivirodhāvāpādyete mayā . kiṃ kāraṇam ? ubhayathā rūpāgrāhitvāttasya . yadi
sañcayastathāpyasannarūpa evetyuktatvādacakṣurviṣayo rūpam, tato rūpasyāgrāhakatvāccakṣuracakṣuḥ śrotravat . athāsañcitameva paramāṇunīlarūpamiṣṭaṃ tathāpyatīndriyatvādacakṣurviṣayo rūpam, ato rūpasyāgrāhakatvācca cakṣurna
ca cakṣuḥ syāduktavaditi sūktam--ubhayathāpi rūpasyāgrāhakaṃ cakṣuriti . evaṃ tāvat cakṣurvijñānasamaṅgī
ityatra cakṣuṣo'cakṣuṣṭvāccakṣurgrahaṇamanarthakam .


vijñānamapi na vijñānaṃ syāt, anyathārthapratipatteḥ, alātacakrādijñānavat .
na ca cakṣurvijñānaṃ samaṅgati, rūpādanyatrāsambhavāt . na hi sañcayo rūpam . yadapi
ca tadrūpaṃ tadviṣayamapi cakṣurvijñānasya samaṅganaṃ nāsti, aviṣayatvāt, anyendriyaviṣayavat . sañcayaviṣayamapi saṃvṛtisattvāt khapuṣpavat .
nīlavijñānasambandhī na bhavati tatsantānaḥ, tadākārajñānotpattihetvabhāvāt,
adagdhasya dāhājñānavat .

vijñānagrahaṇamapyata evānarthakamityata āha --vijñānamapi na vijñānaṃ syādityādi yāvat khapuṣpavaditi . viśeṣeṇa jñānaṃ vijñānaṃ tadbhavadabhimataṃ pratyakṣaṃ mukhyaṃ vijñānaṃ na syāt, itarathā kathamācāryaśrīmallavādī 'vijñānaṃ na syāditi svavacanavirodhaṃ māyeya-dinnāviva brūyāt ? kiṃ kāraṇaṃ punarvijñānaṃ tanna
syāt ? anyathārthapratipatteḥ, arūpasya sañcayasya rūpatvena pratipatteḥ sañcayatvena vā rūpamātrasya pratipatteḥ .
ko dṛṣṭāntaḥ ? alātacakrādijñānavat . yatholmukāgnikaṇamātramārthaṃ cakram iti pratipadyamānaṃ na vijñānamevaṃ
tadapi . ādigrahaṇāt sthāṇau puruṣajñānamityādi . evaṃ tāvaccakṣuriti vijñānamiti ca dvayaṃ dūṣitam .
cakṣurvijñānasamaṅgī ityatra samaṅgitvamapi dūṣayitukāma āha --na ca cakṣurvijñānaṃ samaṅgatīti, taddvāreṇa
puruṣākhyasantānaikagamanaṃ samaṅganaṃ tatastanniṣedhaḥ . kasmānna samaṅgati ? cakṣurvijñānasya rūpādanyatrāsambhavāt, na vā tatsantāno'nyatra sambhavati, uktaṃ hi --sati sambhave vyabhicāre ca viśeṣaṇaviśeṣyabhāvaḥ   iti . sañcayāpekṣo vyabhicāro'styato viśeṣyata iti cet, tanna, yasmānna
sañcayo rūpam . arūpatvāccakṣurvijñānasaṅgatyabhāvaḥ . syānmatam--nīlarūpāvyabhicārādeva tadekagamanāt
samaṅgītyucyate cakṣurvijñānamiti, etaccāyuktam, tasyāpyatīndriyatvāccakṣurvijñānāviṣayatvādarūpatvam . abhyupetyāpi tvanmatena yadapi ca tadrūpam, rūpata iti rūpyamrūpyata iti rūpam, cakṣurvijñānena kila rūpyata iti, tadviṣayaṃ sa
viṣayo yasya tat tadviṣayam, kiṃ tat ? ekagamanam, kasya ? cakṣurvijñānasya, tadapi nāsti .
kasmāt ? aviṣayatvāt . aviṣayatvamatīndriyatvāt prastutapratyakṣasya . anyendriyaviṣayavat, yathā
śabdo'nyendriyaviṣayaścakṣurvijñānena na samaṅgyate tathā tadapi rūpamiti . syānmatam--sañcayaścakṣurvijñānasaṅgatiyogyaḥ syāditi, atra brūmaḥ --sañcayaviṣayamapi cakṣurvijñānasya samaṅganaṃ nāsti iti vartate .
kasmādasattvam ? saṃvṛtisattvāt khapuṣpavaditi saṅgamanābhāvasādharmyeṇa dṛṣṭāntaḥ . evaṃ tāvad rūpam, cakṣuḥ,
vijñānam, samaṅgī ityetāni dūṣitāni .
idānīṃ nīlam, vijānāti iti ca dūṣyam . tatra nīlaṃ padārthato dūṣitameva, vijānātīti ca
dūṣitameva padārthataḥ, rūpacakṣurvijñānānāṃ saṅgateśca dūṣitatvāt . mā bhūdakṣarasthānaṃ dūṣaṇaśūnyamiti kṛtvā
vākyārthato'pi dūṣyate --nīlavijñānasambandhī na bhavati tatsantānaḥ, tadākārajñānotpattihetvabhāvāt . sa ākāro'syeti tadākāraṃ jñānaṃ nīlākāram, tasyotpattistadākārajñānotpattiḥ, tasyā hetuḥ
sañcayo nīlarūpaṃ vā syāt, ubhayamapi tanna bhavatyuktavidhinaiva, atastadākārajñānotpattihetvabhāvāt .

nīlaṃ ca sañcayaṃ ca pratyekasamuditakāraṇatvād vijñāsyatīti cet, na, yugapajjñānāsambhavāt, jñānasya kriyāvaidharmyāt .
tayorekajñānatvādekajñeyatve itaretaratve sarvasarvātmavāditā . sarvanīlaikye hi
samavāyagrahaṇe pratyekaikanīlagrahaṇaṃ syāt . tataśca yathātra sandrāvāt sarvanīlaikatā
ko dṛṣṭāntaḥ ? adagdhasya dāhājñānavat, yathā adagdhasya dāhānubhavajñānaṃ tadākārajñānotpattihetvabhāvānnāsti tathā nīlavijñānasambandhī na bhavati tatsantāna iti . evaṃ nīlarūpatatsañcayayoranyataraviṣaya-
tveṣṭau doṣā uktāḥ .
idānīṃ pratyekaṃ ta eva samuditā ityubhayaikaviṣayatve doṣaṃ vaktukāmaḥ pakṣāntaraṃ grāhayati --nīlaṃ
ca sañcayaṃ ca pratyekasamuditakāraṇatvādvijñāsyatīti cet, syānmatam--ta eva hi nīlaparamāṇavaḥ
pratyekaṃ śibikodvāhanyāyena samuditāśca kāraṇaṃ na caikaikaḥ, na ca samudāyastadvyatirikto'stītyubhayakāraṇatvaṃ jñānasya, tasmājjñānotpattihetvabhāvāsiddhiriti . etanna, yugapajjñānāsambhavāt, dvayorarthayoryugapadekajñānābhāvādekaikasmiṃścārthe yugapajjñānayorabhāvādbhavataḥ . yathoktam—
vijānāti na vijñānamekamarthadvayaṃ yathā .ekamarthaṃ vijānāti na vijñānadvayaṃ tathā ॥ catuḥśa॰ 268 iti .
syānmatam--hastena anekabadarāmalakādyarthagrahaṇavat syāditi . etaccāyuktam, jñānasya kriyāvaidharmyāt .
jñānaṃ ca pratyakṣamucyate, kalpanāyā jñānāvyabhicārāt, pratyakṣaṃ kalpanāpoḍhaṃ yajjñānamarthe rūpādau
nyāyapra॰ iti vacanāt . evaṃ rūparūpasamudāyayornānātve doṣaḥ .
yadyapi syāt tayorekajñānatvādekajñeyatvam, ekaṃ jñānamanayorityekajñāne, tayorekajñānatvāt
ekameva jñeyaṃ tadbhāva ekajñeyatvaṃ dāhānubhavavat, tasminnekajñeyatve itaretaratve anyonyātmāpannatve sati
sarvasarvātmavāditā . katham ? samudāyānarthāntaratvād rūpaṃ samudāya eva samudāyasvarūpavat, samudāyo
vā rūpameva rūpānarthāntaratvād rūpasvarūpavat . evaṃ rasādi-ghaṭādi-rūpādisamudāyāntarābhimatārthānāmanarthāntaratvāt sarvasarvātmakatvavāditā . tasmāt sarvaparamāṇunīlānāṃ sañcayānarthāntaratvādaikye sati samavāya-
grahaṇe yuvatikeśapāśasamudāye gṛhyamāṇe, hiśabdo yasmādarthe, yasmāt sarvanīlaikyaṃ tasmādekameva nīlaṃ
rūpamekakeśagataṃ gṛhyeta, ekamekaṃ prati pratyekaikanīlagrahaṇaṃ syāt, ekanīlavālagrahaṇe'pi ca sarvanīlakeśapāśagrahaṇamekanīlātmakatvāt samudāyasya . tataśca yathātra sandrāvāt sarvanīlaikatā, guṇasandrāvo
dravyam, nārthāntaram, sandrutya sarvanīlaguṇā ekatāmāpannāḥ, tathā rūpādipañcakasyāpi rūparasagandhasparśaśabdapañcakasyāpi sandrāvādekatā syāt iti vartate . kasmāddhetoḥ ? guṇatvāt, dharmatvādityarthaḥ, na
hi vaiśeṣikavad dravyaguṇabhedo'stīti kṛtvā . dṛṣṭānto nīlaikatvavat, yathā sarvanīlānāṃ guṇatvāddharmatvā

tathā rūpādipañcakasyāpi, guṇatvāt, nīlaikatvavat . tataśca guṇasandrāvadravyatvāt
sarvathā pṛthivyādīnām, teṣāmapi rūpādiparamārthatvāt sarvasarvātmakatvam .
ayaṃ tu sandrāvātiśayo māyeyīyaḥ, sañcitālambanābhyupagamād rūpādiparamāṇūnāṃ sañcitānāmasañcitānāṃ prāganabhyupagamāt . āgama evoktaṃ hi vaḥ--saṅghātā
eva saṅghātān spṛśanti, sāvayavatvāt   . tatra parasparasparśanirūpaṇe sarvātma-
dekatvaṃ tathā rūparasādyekatvam . tataśca sandrāvasiddhau guṇānāṃ rūpādyaikye sati ko doṣaḥ ? ucyate —
guṇasandrāvadravyatvāt guṇānāṃ sandrutimātrameva yasmāddravyaṃ tasmāt sarvathā pṛthivyādīnāṃ pṛthivyaptejovāyvādīnām ekatvam iti vartate . kiṃ kāraṇam ? tadeva rūpādyekatvaṃ kāraṇam, tata āha --teṣāmapi
rūpādiparamārthatvāditi, rūpādaya eva paramārtho guṇasandrāvadravyatvāt, teṣāṃ caikyam, ataḥ pṛthivyaptejovāyughaṭapaṭasaritsamudrajyotirādeḥ sarvasya lokasya tadātmakatvādaikyaṃ prāptamiti . tadupasaṃhṛtyaivāha --sarvasarvātmakatvamiti . ataḥ sādhūcyate--sarvasarvātmavāditaiva viśeṣaikāntavādino'pyaviśeṣaikāntavādina iveti .
aviśeṣaikāntavādinamatiśete ca viśeṣaikāntavādīti tadvyācikhyāsurāha guṇasandrāvātmakadravyatvāpādanāya --ayaṃ tvityādi yāvanna sa sañcayādṛte sambhavatīti . tuśabdo viśeṣaṇārthaḥ, kiṃ viśinaṣṭi ?
rūpādīnāmaikyāpatteḥ prāk pṛthaksvarūpaistanmātraiḥ śabdādibhirāhaṅkārikairākāśādyārambhābhyupagamavādināmaviśeṣaikāntavādināṃ kadācidasañcitāḥ santyapi rūpādaya iti prakriyā, viśeṣaikāntavādināṃ tu sañcitatayaikyāpattireva kvacit pṛthagasañcitarūpādyanabhyupagamāt sarvasarvātmakavādātiśaya iti viśinaṣṭi vyākhyātārthaṃ
sandrāvātiśayo'yaṃ māyeyīyaḥ sañcitālambanābhyupagamādrūpādiparamāṇūnāmiti grantham . tatsañcayatvakāraṇapradarśanārthamāha --sañcitānāmasañcitānāṃ prāganabhyupagamāt, prāgasañcitāḥ paramāṇurūpādayaḥ
paścāt sañcitya ālambanībhūtā iti nābhyupagamyate yasmād māyāsūnavīyaiḥ . avaśyaṃ caitadevaṃ bhavadbhirabhyupagatametaditi tadarthopapradarśanārtham āgama evoktaṃ hi vaḥ . hiśabdo yasmādarthe, yasmāduktaṃ hi vaḥ siddhānte,
kimuktam ? saṅghātā eva saṅghātān spṛśanti sāvayavatvādityuktam . kiṃ paramāṇavaḥ parasparaṃ
spṛśanti ? na spṛśanti ? spṛśanto'pi kiṃ deśena deśaṃ spṛśanti ? sarvaṃ vā ? saṅghātaṃ vā ? saṅghātā
vā saṅghātān spṛśanto deśena vā deśaṃ sarvaṃ vā spṛśanti ?   iti paripraśnopakramaṃ tatra
parasparasparśanirūpaṇe ityādi, sarvātmasparśanāsparśanayordoṣāpādanena nirddhāritam --saṅghātāḥ saṅghātān
deśena spṛśanti deśameva   iti . yadi paramāṇuḥ paramāṇuṃ spṛśed deśābhāvāt sarvātmanā
spṛśet, tataśca sa tatpraveśena piṇḍo'ṇumātrakaḥ syāt sapratighatvahānaṃ cāsya syāt . tathā saṅghāto'pīti

sparśanāsparśanayoḥ piṇḍāṇumātrakatvasapratighatvābhāvādidoṣāpatterdeśasparśa evopāttaḥ . na sa sañcayādṛte sambhavati .
yattūktaṃ no nīlamiti etadevaikaṃ saṃvadati, kadācidapi nīlaparamāṇvākāraniyatajñānotpattihetvabhāvāt, samudāyasyānīlatvāt . bhedatattvābhimatapratyekasamudāyaparigrahe'pi teṣāmitaretaranīlatvenānīlatvādatadrūpatvājjātyākārādinā ananyatva-
sarvātmanā sparśābhāvaḥ . asparśane'pi sapratighatvābhāvaḥ . paramāṇuṣu cāvidyamānaḥ pratighātaḥ sikatāsvivāsat tailaṃ tatsaṅghāte'pi na syāt, sa ca dṛṣṭaḥ saṅghāte, tasmānnāstyasparśanaṃ paramāṇūnāṃ saṅghātānāṃ
ca . tasmāt saṅghātā eva saṅghātān deśena spṛśanti . ādigrahaṇād gatipratibandhābhāvadoṣasteṣāṃ syāt,
tataśca saṅghātābhāvādālambanābhāvaḥ syādityādidoṣāpatteḥ deśasparśa evopāttaḥ . so'pi ca sparśo
na ca sañcayādṛte sa sambhavati kathañciditi sādhūcyate--sandrāvātiśayo māyeyīya iti . evaṃ nīlaṃ
vijānāti iti vākyārtho'pi na ghaṭata ityuktam .
etattu tasminnabhidharme pratyakṣalakṣaṇodāharaṇavākye saṃvadatyarthataḥ . kenārthena katamat ? yattūktaṃ
no nīlamiti vijānāti iti vartate . a-mā-no-nāḥ pratiṣedhe, nīlaṃ na vijānāti iti etadevaikaṃ
saṃvadati nānyat kiñcit . kiṃ kāraṇam ? kadācidapi nīlaparamāṇvākāraniyatajñānotpattihetvabhāvāt . ye tāvat paramāṇavo nīlā ucyante teṣāṃ kadācidapi nīlākāre niyatasya jñānasyotpattau hetutvaṃ
na bhūtaṃ na bhavati na bhaviṣyati cātīndriyatvāt, ato'sau tvadabhimatacakṣurvijñānasamaṅgī na kadācinnīlaṃ
vijānātīti suniścitopapattikaṃ vacaḥ . syānmatam--sañcayasyendriyaviṣayatvānnīlātmakatvācca tasya
nīlaṃ vijānātīti, etaccāyuktam, samudāyasyānīlatvāt . yadi samudāye saṃvṛtisati nīlatvaṃ syāt 
syādetadevam, na punarabhāvasya nīlatāstīti na vijānāti nīlam ityetadevātra subhāṣitamiti .
syānmatam--na vijānīyānnīlaṃ yadyekaikaṃ paramāṇumatīndriyaṃ paśyatīti brūyāt tatsamudāyaṃ vā khapuṣpasthānīyamiti, kiṃ tarhi ? tāneva paramāṇūn pratyekaṃ bhinnān saṃhatān sarṣapapracayavadekasthān paśyatīti .
etaccāyuktam, bhedatattvābhimatetyādi . bhedā eva tattvaṃ bhedatattvam, tadbhāvastattvam, bhedatattvam
ityabhimatāḥ pratyekaṃ ta eva samudāyaḥ, na samudāyaprādhānyam, kiṃ tarhi ? bhedapradhāna eva samudāyaḥ
pratyekasamudāyaḥ saḥ, tatparigrahe'pi bhedasvarūpaparasparaviśiṣṭasamudāyaparigrahe'pi, śibikodvāhakanyāyena pratyekamasāmarthye'pi tatpradhānasamudāye nīlajñānotpattihetusāmarthyamastvityetasminnapi ca pakṣe parigṛhyamāṇe nīlābhāvānna nīlaṃ vijānāti . kasmāt ? teṣāmitaretaranīlatvenānīlatvāt . tāni nīlatvāni
pratiparamāṇu bhinnāni svāśrayaparamāṇuto'nyatra na vartante, svarasotpattibhaṅgavattvādarthāntarāsambandhācca bhāvānām .
tasmāditarasya nīlatvamitaratra nāsti, tasyāpi nīlatvamitaratra nāsti . kiṃ kāraṇam ? atadrūpatvāt,

karasyānupapatteratyantavyāvṛttārthatvāddravyasadrūpatvād grahaṇābhāvānna nīlaṃ vijānāti .
ata eva pratyakṣavidhividhāyakavākyasyaiṣo'rtha āpadyate--cakṣurvijñānasamaṅgī
sañcitālambanaḥ santānaḥ sañcayaṃ saṃvṛtisantaṃ nīlaṃ vijānāti, tasyāsataścakṣuṣā
tadeva rūpaṃ tadrūpam, na tadrūpamatadrūpam, tadbhāvo'tadrūpatvam, tasmādatadrūpatvāt . na hi tannīlamitaranīlarūpaṃ bhavati . yadi bhavet tadeva tat syāt, tadrūpatvāt, tadvat; na tu bhavati . athavā tadrūpamasya tadrūpam,
na tadrūpamasya rūpamityatadrūpam . kena rūpeṇa ? jātyākārādinā, na hi tannīlamitaranīlarūpaṃ jātyā nīlatvalakṣaṇayā sāmānyabhūtayā ākāreṇa vā saṃsthānaviśeṣeṇa vṛttaparimaṇḍalādinā, jātirūpeṇākārarūpeṇa vā
yat syādananyatvakaraṃ tayornīlayoḥ paramāṇvostasya tvanmatena kasyacidanupapatteratadrūpatvam . ato na nīlaṃ
nīlāntararūpeṇāsti, tadvannīlāntaramapi tadrūpeṇa nāsti . ādigrahaṇāt prathamakṣaṇadṛśyaṃ dvitīyakṣaṇadṛśyarūpaṃ
na bhavati, tadapītararūpaṃ na bhavatīti . deśato'pi deśāntaradṛśyaṃ deśāntaradṛśyarūpaṃ na bhavati . ato'nanyatvakarasyānupapatteratadrūpatvam . ananyatvakarasyānupapattiratyantavyāvṛttārthatvāt . artha iti paramārthasan nīlaparamāṇureva, te ca paramāṇavo'tyantamitaretaravyāvṛttāsādhāraṇarūpāḥ . kasmāt ? dravyasadrūpatvāt,
dravyasato hyetad rūpaṃ yadanyanirapekṣaviviktasvarūpatvam, tatra yathā tad rasarūpeṇa gandharūpeṇa vā nāsti
dravyasadrūpatvāt tathā nīlāntararūpeṇāpi nāsti . tadapi ca dravyasadrūpamāṇīṣādyabhāve rathābhāvavat nīlāntararūpābhāvavadvā tadabhāve'pi na bhavatyeva, nīlatvaśūnyatvādvā nīlāntaranīlavat . tadapi paranīlaṃ tadvadanīlam . ataḥ katarat tannīlaṃ syādyadvijñāyeta cakṣuṣā cakṣurvijñānasamaṅginā ? iti grahaṇābhāvānna
nīlaṃ vijānāti cakṣurvijñānasamaṅgī . ananyatvakarasya jātyāderabhāvādeva vā rūpamiti vā rasa iti
vātyantabhinnānāṃ paramāṇūnāmabhedena dravyasatāṃ grahaṇābhāvānna nīlaṃ vijānāti . itaretarābhāvaparamārthatvādvoktanyāyenaiva na nīlaṃ nīlāntaraṃ cāsti rūparasādivadananyarūpamiti na nīlaṃ vijānāti ityetadeva
saṃvadatīti sūktamiti .
ata evetyādi . ata ityanantaranirdiṣṭanīlārthacakṣurvijñānasamaṅganābhāvāt, evetyavadhāraṇe, vakṣyamāṇavākyārthāpattiḥ, pratyakṣavidheḥ pratyakṣajanmano vidhāyakasya vākyasyaiṣo'rtha āpadyate, no tu nīlamiti ityatra itiśabdasya prakārārthavācitvādevaṃprakāro vākyārtha āpadyata iti . katamasya vākyasyeti
sphuṭīkaraṇārthaṃ prastutameva pratyakṣalakṣaṇodāharaṇavākyaṃ pratyuccārya pradarśayati --cakṣurvijñāna ityādi tadeva .
cakṣurvijñānasamaṅgī sañcitālambanaḥ pūrvoktaḥ santānaḥ cakṣurvijñānasamaṅgī sañcitamālambanamasyeti
sañcitālambanaḥ sañcayaṃ saṃvṛtisantaṃ nīlaṃ rūpaṃ vijānātyasadavastu nīlābhimataṃ jānāti, na sat
kiñcidityayamartho jāyate . kiṃ kāraṇam ? tasya nīlasya sañcayasya asataḥ cakṣuṣā cakṣurindriyeṇa

grahaṇāt . no tu nīlamevaṃ bhavati, paramārthasatparamāṇunīlatvāt .
bhāvanā tvasya--anarthe'rthasaṃjñī, na ca kadācit kaścidapyarthe dharmasaṃjñī . anarthe
saṃvṛtisati samudāye dravyasannīlasaṃjñī, na tvarthe'rthasaṃjñī, na tvarthe eva dravyasati
arthasaṃjñī tasyātīndriyatvāt . na ca kadācit kaścidapyarthe dharmasaṃjñī, atīndriyatvādatyantaṃ sarvakālamagrāhyatvāt . anarthe eva dharmasaṃjñī, anarthe evāsati nāmādidharmasaṃjñyapi, sañcayasya nāmādīnāṃ ca kalpanātmakatvāt kalpanāpohāsambhavāt .
grahaṇāt . no tu nīlamevaṃ bhavati, evamprakāramasadrūpaṃ nīlaṃ na bhavati, sadeva hi tannīlaṃ na jānāti
paramārthasat . kiṃ kāraṇaṃ tannīlaṃ na bhavatīti cet, paramārthasatparamāṇunīlatvāt, paramārthasanto hi
paramāṇava eva nīlā na sañcayaḥ . tasmānna nīlaṃ vijānāti cakṣurvijñānasamaṅgīti .
bhāvanā tvasyetyādi . uktopapattibalādeva tvaduktā bhāvanā na ghaṭate --arthe'rthasaṃjñī, na tvarthe dharmasaṃjñī abhi॰ pi॰ iti . kathaṃ tarhi ghaṭate ? ityatrāha --bhāvanā tvasya anarthe'rthasaṃjñī, na ca kadācit
kaścidapyarthe dharmasaṃjñīti . tadvyācaṣṭe --anarthe saṃvṛtisati samudāye . anartho hi saṃvṛtisattvāt samudāyaḥ,
tadagrahe tadbuddhyabhāvāt, yathoktaṃ yasmin bhinne na tadbuddhiḥ abhi॰ ko॰ 6 . 4 iti ślokaḥ, paṅktyādivat . iti
tvanmatenaiva tasminnasallakṣaṇe samudāye dravyasannīlasaṃjñī paramārthasatparamāṇunīlasaṃjñī, teṣāmevārthatvāt .
anarthe'rthasaṃjñī ityetasmādbhāvanāvākyādarthākṣiptametallabhyate --na tvarthe'rthasaṃjñīti . tadvyācaṣṭe --na tvartha
eva dravyasati paramāṇunīle eva arthasaṃjñī bhavati . kasmāt ? tasyārthasyātīndriyatvādityetat kāraṇaṃ
puṣkalamastyasminnasmatkalpitabhāvanāvākya iti darśayati . yadyevamarthe dharmasaṃjñī bhavatu, netyucyate, na ca
kadācit kaścidapyarthe dharmasaṃjñī . kadāciditi samudāyasyaivendriyaviṣayatvāt tadgrahaṇakāle itarakāle
vā na dharmasaṃjñyapyarthe bhavitumarhati . athavā pratyakṣakāle'numānakāle vā . kiṃ kāraṇam ? atīndriyatvāt, atyantaṃ sarvakālaṃ kadācit ityasya vyākhyānam, agrāhyatvāt . kasya ? paramāṇunīlādeḥ .
tato'rthādetadapyāpannam --anartha eva dharmasaṃjñīti . tadvyācaṣṭe --anartha evāsati nāmādidharmasaṃjñyapi .
kiṃ kāraṇam ? sañcayasya nāmādīnāṃ ca kalpanātmakatvādanarthe'narthasaṃjñīti yāvat, kalpanātmake
sañcaye'narthe'narthakalpanātmakaśabdādidharmasaṃjñī . kasmāt ? kalpanāpohāsambhavāt samudāye samudāyāśrayanāmādiṣu vā, nāmajātyādiyojanā ca kalpanā, tadapohastasya jñānasya kalpitasamudāyatannāmādiviṣayasya na sambhavatyeva . tasmādasmaduktaiṣā bhāvanā ghaṭate . athavā tvadīyairevākṣaraireṣo'rtho bhāvyate --arthe'rthasaṃjñī na, arthe nīlādau paramārthasatyarthasaṃjñī na bhavatyatīndriyatvāt tasya . tuśabdo viśeṣaṇe, arthe dharmasaṃjñī na iti vartate, yastāvadartha evārthasaṃjñī na bhavatīti sa kuto'rthe dharmasaṃjñī bhavati ? iti viśeṣastuśabdāt . arthāpattyā pūrvavadanarthe'rthasaṃjñī tasminneva ca dharmasaṃjñīti .


tataḥ śūnyaśūnyapratyutpādanāvadasadviṣayatvānnirmūlakalpanāmātrasatyatā .
yaccāpyabhihitamabhidharmakośe--yadetadanekaprakārabhinnaṃ rūpāyatanaṃ tatra kadācidekena

tataḥ kiṃ jātam ? śūnyaśūnyapratyutpādanāvadasadviṣayatvaṃ doṣajātamapi tasyāḥ kalpanāyāḥ .
yathā śūnyaṃ śūnyena guṇitaṃ jātaṃ śūnyameveti yathā gaṇakānāṃ kvacit kalpanamasadviṣayaṃ śiṣyamatiparikarmārthaṃ
tathedamasadviṣayam . tataśca asadviṣayatvānnirmūlakalpanāmātrasatyatā, nirbījā samudayakalpanā taddharmakalpanā ca, nirmūle dve api kalpane, te pramāṇamasya tanmātram, tanmātrameva satyam, nānyat kiñcit
satyaṃ bhavatkalpite pratyakṣe . tasmānnirmūlakalpanāmātrasatyatvāllaukikeṣṭasatsalilādibījamṛgatṛṣṇikādikalpanābhyo'pi pāpīyasyau pratyakṣānumānakalpane yuṣmadīye .
yaccāpyabhihitamabhidharmakośe yadetadanekaprakārabhinnamityādi yāvadanekavarṇasaṃsthānaṃ paśyata

dravyeṇa cakṣurvijñānamutpādyate yadā nīlāditatprakāravyavacchedo bhavati, kadācidanekena yadā na tatprakāravyavacchedaḥ, tadyathā dūrānmaṇisamūhamanekavarṇasaṃsthānaṃ paśyataḥ . atrāpi kathamanekaprakārabhinna-
iti buddhavacanaṃ pratyakṣalakṣaṇānuṣaṅgāgataṃ cakṣurvijñānasamaṅginīlavijñānodāharaṇasabhāvanavākyavannopapadyate
evetyupapādayiṣyannupanyasyati . idaṃ punarbuddhavacanaṃ pramāṇam iti abhidharmakośe nidarśitaṃ tadvicāryam .
tatrānekaḥ prakāraḥ prakṛṣṭaḥ kāraḥ, ko'sau ? anyonyātulyatvam . kena prakāreṇa bhinnaṃ rūpāyatanam ?
nīlapītādiprakārabhinnam . tatra tasmin rūpāyatane'nekaprakārabhinne kadācidekena dravyeṇa cakṣurvijñānamutpādyate . kadā punarekena dravyeṇotpādyate ? yadā nīlāditatprakāravyavacchedo bhavati, nīlamevedaṃ
na pītādi, pītamevedaṃ na nīlādi ityekaprakāravyavacchedo yadā bhavati tadā cakṣurvijñānamekena dravyeṇotpādyate . kadācidanekena, kadā punaranekena ? yadā na tatprakāravyavacchedo bhavati, nīlādiprakāravyavacchedo yadā na bhavati tadā cakṣurvijñānamanekena dravyeṇotpādyate . asminnartha udāharaṇamapyāha --tadyathā
dūrānmaṇisamūhamityādi . viprakṛṣṭadeśasthitaṃ maṇīnāṃ samūhamanekavarṇasaṃsthānamanekena varṇena saṃsthānaṃ
vyavasthānamasya tamanekavarṇasaṃsthānaṃ paśyataḥ, anekavarṇamanekasaṃsthānaṃ ca paśyata iti vā . yo nīlapītādyanekavarṇo
vṛttatryasrādyanekasaṃsthāno vajrendranīlamarakatasasyakapuṣparāgapadmarāgasphaṭikādimaṇisamūho'nekaprakārabhinnastaṃ
paśyataḥ puruṣasya dūrānna vyavacchedo bhavati, ārāttu vyavacchedo bhavati--ayamindranīlo vajrādīnāmanyatamo veti .
tatra kalpanāpoḍhasvalakṣaṇaviṣayapratyakṣalakṣaṇacodyopakramaprasaṅgena yattarhīdaṃ sañcitālambanāḥ pañca
vijñānakāyāḥ abhi॰ pi॰ iti tat kathaṃ yadi tadekato na vikalpayati ? iti, yaccoktamanekaprakārabhinnaikānekadravyotpādyajñānatetyatra kalpanātmakatvaprasaṅgo'svalakṣaṇaviṣayatvaprasaṅgaśceti codite tatparihārārtham —
āyatanasvalakṣaṇaṃ pratyete svalakṣaṇaviṣayā na dravyasvalakṣaṇam abhi॰ ko॰ bhā॰ 1 . 10 iti kathaṃ
tat kalpanāpetam ? ityatra vicāraḥ kariṣyate . idameva tāvadvicārayāmo buddhavacanam--kadācidekena
dravyeṇa jñānamutpādyate kadācidanekeneti . atrāpi kathamanekaprakārabhinnasāmānyavṛttirūpāyatanatāyāṃ

sāmānyavṛttirūpāyatanatāyāṃ tadrūpāyatanaṃ paśyatastasya tadviṣayatvāt svalakṣaṇaviṣayāḥ pañcavijñānapañca vijñānakāyāḥ paṭhyante iti vaktavyam . kathaṃ ceti sañcitālambanatāyāmavibhāgasamavasthasamūhātmakatvādekaprakārāvacchedo maṇisamūhaprabhānuviddhavarṇasaṃsthānavat ?
ekasya ca dravyasya kadācidagrahaṇādekena dravyeṇa kathaṃ cakṣurvijñānamutpādyate,
rasānāsvādanarasājñānavat . ekadravyajñānotpādane tu sañcitālambanakalpanā
nirarthikaiva, tadabhyupagamavirodhaḥ .
yāvat paṭhyanta iti vaktavyam . kathaṃ vaktavyamiti sambandhaḥ . anekaprakāre bhinne sāmānye
vṛttirasya rūpāyatanasya tadanekaprakārabhinnasāmānyavṛttirūpāyatanam, tadbhāvastādṛgrūpāyatanatā, tasyāṃ satyāmanekaprakārabhinnasāmānyavṛttirūpāyatanatāyāṃ tadrūpāyatanaṃ paśyataḥ samūhātmakaṃ tadālambanatvāt tasya cakṣurvijñānasya tadviṣayatvāt sāmānyākhyasamūharūpāyatanaviṣayatvāt kathaṃ svalakṣaṇaviṣayaṃ tadyujyate ? tathāsarvarūpādipañcavijñānakāyā rūpāyatanatadvijñānayorudāharaṇamātratvāt kathaṃ svalakṣaṇaviṣayāḥ pañca
vijñānakāyāḥ paṭhyanta iti vaktavyo'tra samādhiḥ . āyatanasya sāmānyarūpatvānna svalakṣaṇatetyarthaḥ .
kathaṃ cetītyādi yāvadekaprakārāvaccheda iti . kathamiti hetuparipraśne, caśabdo doṣasamuccaye,
kena hetunā tasyāmanekaprakārabhinnasāmānyavṛttirūpāyatanatāyām, itiśabdaḥ prakāravācī, itthaṃ nānārūpaṃ
rūpāyatanaṃ paśyataḥ sañcitālambanatāyāmavibhāgasamavasthasamūhātmakatvāt, avibhāgenaikyāpattyā
samavasthā yasya samūhasya so'yamavibhāgasamavasthasamūhaḥ, tadātmakatvādrūpāyatanasya kathamekaprakārāvacchedaḥ ?
na bhavitumarhatītyarthaḥ . kimiva ? maṇisamūhaprabhānuviddhavarṇasaṃsthānavat, yathā nānāvarṇānāṃ maṇīnāṃ
samūhe tatprabhayānuviddhe varṇasaṃsthāne nāstyekaprakārāvacchedastathaikadravyāvacchedābhāva iti .
kiñcānyat --ekasya ca dravyasya kadācidagrahaṇāt ekasya ca dravyasya paramāṇoḥ sarvadāpyatīndriyasya grahaṇābhāvādekena dravyeṇa kathaṃ cakṣurvijñānamutpādyate ? na kadācit kathañcidutpādyata ityarthaḥ .
tasmāt kadācidekena dravyeṇa jñānamutpādyate yadā nīlādiprakāravyavacchedo bhavati iti kimetadabuddhavacanaṃ buddhavacanam ? iti cintyatām . kimiva punarekasya dravyasya kadācidagrahaṇāccakṣurvijñānaṃ notpādyate
iti cet, ucyate --rasānāsvādanarasājñānavat, rasanendriyeṇānāsvādite yathā rasajñānaṃ notpadyata
evaṃ cakṣuṣā na gṛhīte cakṣurvijñānaṃ nāsti . yadi cāsya buddhavacanasya buddhavacanatvasiddhyarthamekena dravyeṇa
jñānamutpādyata ityabhyupagamyate tata ekadravyajñānotpādane tu sañcitālambanakalpanā nirarthikaiva .
yadā caivaṃ pratyekaṃ cakṣurviṣayatā aṇūnāmiṣyate tadedamaparaṃ buddhavacanamabuddhavacanaṃ nirarthakaṃ ca jāyate . katamat ?
sañcitālambanāḥ pañcavijñānapañca vijñānakāyāḥ abhi॰ pi॰ iti . etasya vā satyatve tadasatyatā sthitaiveti
parasparato vacanadvayaviṣayo'bhyupagamavirodha ityata āha --tadabhyupagamavirodhaḥ .


prakārāvacchedānavacchedānekaprakārabhinnatvajñānānyapi na syuḥ, rūpāyatanasya
sañcitagatereva, narasiṃhavat . narasiṃhānekaprakāragatirapi hi naratvasiṃhatvasañcayayoḥ
pūrvaṃ bhedena darśanāt . asañcaye tu taddravyeṣvaṇuṣu prakāragrahaṇameva nāsti, asañcitasyādarśanāt; kuta eva tadvyavacchedādi ?
anekena iti vacanāt saṃvṛtisatsāmānyāsatkalpanaviṣayāḥ pañca vijñānakāyāḥ,

kiñcānyat --prakārāvacchedetyādi yāvat sañcitagatereva . na prakāraḥ, avacchedaḥ, anavacchedaḥ, anekaprakārabhinnatvam ityetānyapi jñānāni bhavitumarhanti . kasmāt ? rūpāyatanasya sañcitagatereva, sañcitameva hi rūpāyatanaṃ gamyate nāsañcitam . ato na prakāraḥ iti jñānaṃ ghaṭate prakṛṣṭaḥ
kāraḥ prakāraḥ nīlaḥ pīta iti, ayamasmādviśiṣṭa iti parasparato'tyantabhedābhāve prakārābhāvāt, abhedagateḥ sāmānye na tu prakārajñānaṃ ghaṭate, tathāvacchedo'nyasmādanyasya bhedābhedavikalpanāt, tathānavacchedaḥ,
anekaḥ iti, anekena ca prakāreṇa bhinnaḥ iti bhinnānāmabhedagatiḥ . sañcitagaterabhedagateśca na prakārādijñānāni akalpanātmakāni svalakṣaṇaviṣayāṇi ca bhavitumarhanti . kimiva ? narasiṃhavat, yathā narasyākāro'dhastyaḥ siṃhasyākāraḥ śirobhāgaḥ, tadubhayābhedagaternarasiṃha ityucyate evaṃ prakārādijñānānyapi bhinne- 
ṣvabhedakalpanādeva syurnānyatheti . nare siṃhe ca narasiṃhāviti bhinnayorabhedagatyabhāvādadṛṣṭāntateti cet, na,
sañcayayorevābhedarūpatvāt . narasiṃhānekaprakāragatirapi hītyādi, tayorhi pratyekaṃ nara iti siṃha iti ca
bhinnayorapi prakāragatiryasmānnaratvasiṃhatvasañcayayoḥ, nīlādiparamāṇvādidravyāṇāṃ pūrvaṃ bhedena darśanādabhedakalpanātmikā bhedagatiriti yuktā, na tathā tu .
abhyupetyāpi narasiṃhaprakāragatimeva ca asañcaye tu taddravyeṣvaṇuṣvityādi . sañcitālambanāḥ
pañca vijñānakāyā iti yaduktaṃ tvayā tadvismṛtyedamuktam --yadetadanekaprakārabhinnaṃ rūpāyatanaṃ tatra kadācidekena dravyeṇa jñānamutpādyata iti . cakṣurvijñānasamaṅgī nīlaṃ vijānāti no tu nīlamiti etadapi
vismṛtyedamuktam --kadācidanekena yadā tadvyavacchedo na bhavati, tadyathā--maṇisamūhamanekavarṇasaṃsthānaṃ
paśyata iti, nīlapītādyanekarūpasya yugapadgrahaṇābhyupagame nīlaikarūpavijñānavirodhādityalaṃ prasaṅgena . prakṛta-
mucyate--dravyasatsu aṇuṣu nīlapītādiprakāragrahaṇameva nāsti tadasañcaye . kiṃ kāraṇam ? asañcitasyādarśanāt . asañcitānāmadarśanamatīndriyatvādityuktam . kuta eva tadvyavacchedādi ? sati hi darśane
tadvyavacchedānavacchedaprakārabhinnatvajñānāni sambhāvyeran, asati darśane dūrādeva tāni na syuḥ . evaṃ tāvat
ekena dravyeṇa ityayuktam .
yadapi coktam anekena dravyeṇa kadācijjñānamutpādyate iti, etasmāt anekena iti vacanāt
tasyānekadravyasya saṃvṛtisattvāt sāmānyatā, sāmānyatvādasatkalpanaṃ tat, tadviṣayāḥ pañca vijñānakāyāḥ, asatkalpanaviṣayatvādanumānatadābhāsajñānavadapratyakṣamapramāṇaṃ vā dūrānmaṇisamūhadarśanavadveti

na svalakṣaṇaviṣayāḥ, ekavijñānānekaviṣayatāpi .
yadapi ca buddhenoktam--dvayaṃ pratītya vijñānasyotpattirbhavati . katamad dvayaṃ pratītya ? cakṣuḥ
pratītya rūpāṇi cotpadyate cakṣurvijñānam . śrotraṃ pratītya śabdāṃścotpadyate śrotravijñānam . ghrāṇaṃ pratītya
gandhāṃścotpadyate ghrāṇavijñānam . jihvāṃ pratītya rasāṃścotpadyate jihvāvijñānam . kāyaṃ pratītya spraṣṭavyāṃścotpadyate kāyavijñānam . manaḥ pratītya dharmāṃścotpadyate manovijñānam   . atrāpi yadi
vyaktyapekṣo nirdeśaḥ sañcayavacanāya tato'yameva doṣaḥ . atha dravyoktaye tata
ihābhyupagamavirodhaḥ . buddhyāderapi caindriyakatvam, atīndriyatvāt, rūpavat .
yaścātra virodhaḥ sa tulyaḥ paramāṇvaindriyakatvena . atīndriyatvādanumānavirodhaḥ .
na svalakṣaṇaviṣayāḥ prasaktāḥ . na ca kevalamasvalakṣaṇaviṣayataiva doṣaḥ, kiṃ tarhi ? ekavijñānānekaviṣayatāpi dūradarśanavadeveti .
buddhavacanāsamañjasatvapratipādanaprasaṅgenedamapyupanyastam --yadapi ca buddhenoktamityādi yāvad
dharmāṃścotpadyate manovijñānamiti . yadyanekena dravyeṇa jñānamutpādyate, sākṣād buddhenoktaṃ yadapi ca dvayaṃ
pratītyetyādi virudhyata ityabhisambandhaḥ . ādhyātmikamāyatanaṃ bāhyaṃ ca dvayaṃ pratītya vijñānasyotpattirbhavati ityuktvā svayameva punaḥ pratipṛcchaya vyākaroti --katamaddvayaṃ pratītya ? cakṣuḥ pratītya rūpāṇi ca
pratītya ityādi vibhajya vācyaṃ gatārthameva tat . dvayaṣaṭkād vijñānaṣaṭkamutpadyata iti pūrvapakṣaḥ . tathā cāha--


vijānāti na vijñānamekamarthadvayaṃ yathā .
ekamarthaṃ vijānāti na vijñānadvayaṃ tathā ॥ catuḥśa॰ 268 iti .

atrottaramāha --atrāpi cakṣuḥ pratītya rūpāṇi ca pratītya cakṣurvijñānasyotpattirbhavati iti dvayī
gatirbahuvacananirdeśasya--sañcayāpekṣayātīndriyāṇāmapi rūpāṇāṃ vyaktipadārthāśrayaḥ syāt ? jātyākhyāyāmekasmin bahuvacanamanyatarasyām pā॰ 1 . 2 . 958 iti jātipadārthāśrayo vā ? tatra yadi vyaktyapekṣo
nirdeśaḥ sañcayavacanāya tato'yameva saṃvṛtisatsāmānyāsatkalpanaviṣayāḥ pañca vijñānakāyā na
svalakṣaṇaviṣayā iti doṣaḥ . atha dravyoktaye tajjātīyāḥ paramāṇava ekarūpanirdeśena sarve nirdeṣṭavyā
ityekasmin bahuvacanaṃ tata ihābhyupagamavirodhaḥ, abhyupagataṃ tvayā atīndriyāḥ paramāṇavaḥ iti, tena
virodhaḥ . asmiṃścābhyupagame'nyadapyaniṣṭāpādanamucyate --buddhyāderapi caindriyakatvam, atīndriyatvāt,
rūpavaditi . buddhisukhaduḥkhecchādveṣavedanādayo dharmāścākṣuṣāḥ syurbhavatparikalpitāḥ, atīndriyatvāt, rūpavat . rūpaṃ vā na cakṣurgrāhyaṃ syāt, atīndriyatvāt, buddhyādivat . brūyāstvam--nanvatīndriyatvaṃ cakṣurgrāhyatvaṃ ca parasparato virudhyete iti . tanmā maṃsthāḥ, bhavato'niṣṭāpādanaparatvād bhavadbuddhinivartanaphalatvāccāsya
prayogasyeti . athāpi yaścātra virodhaḥ sambhāvyeta sa tulyaḥ paramāṇvaindriyakatvena, paramo'ṇuḥ paramāṇuḥ,

uktabhāvanāvat svavacanavirodho'pi .
vādaparameśvarasaṃśrayaścaivam . na ca nastena saha virodhaḥ, tasya lokanāthatvāt .
sa hi vilupyamānasya lokatattvasya trātātrātā sarvavādabhedayāthārthyaparipālanāt . kathaṃ saṃśraya iti cet, anekātmakarūpāyatanābhyupagamāt .
aṇuśabdaḥ sūkṣmaparyāyaḥ, paramaśabdastadatiśayavācī, sa cātīndriyatve ghaṭate, tasyātīndriyasyaindriyakatvaṃ cākṣuṣatvaṃ yathā viruddhamevamidamapi buddhyādyaindriyakatvaṃ tulyamiti samānadoṣatayā virodhodbhāvanamastu ko doṣaḥ ?
kiñcānyat, cakṣuḥ pratītya rūpāṇi ca pratītya cakṣurvijñānamutpadyate iti cātīndriyatvādanumāna- 
virodhaḥ, sthūlānāṃ sūkṣmapūrvakatvāt kāryānumānasiddhāḥ paramāṇavaḥ, tasmānnityānumeyānāṃ teṣāṃ cakṣurviṣayatvābhyupagame vacanayoranumānavirodhitā . kiñcānyat --uktabhāvanāvat svavacanavirodho'pi, uktā
bhāvanā uktabhāvanā, tadvaduktabhāvanāvat, anayaiva paramāṇuratīndriyatvāccākṣuṣaścetyanumānavirodhabhāvanayoktayā
tulyatvāt atīndriyābhimataḥ paramāṇuścakṣurviṣayatāmāyāti iti bruvataḥ svavacanavirodho'pi .
vādaparameśvarasaṃśrayaścaivam . evaṃ ca bhavata ekāntavādinastattyāgenānekāntavādāśrayaḥ . vādāḥ
sarva eva lokaṃ svasātkartuṃ samarthatvāllokasya īśate ekāntā api . teṣāṃ tu sarveṣāmanekāntavādaḥ parameśvarastadvaśavartināmīṣṭe . teṣāṃ svārthonnayanasamarthānāmapi parasparavirodhadoṣavatāmudāsīnamadhyamanṛpativat
sandhyādiṣāṅguṇyānyatamaguṇāśrayiṇāṃ vijigīṣūṇāṃ parārpaṇalakṣaṇasaṃśrayaguṇādhāraḥ parameśvaraḥ syādvādaḥ,
tatsaṃśrayeṇaiva svavṛttilābhāt tadasaṃśraye parasparakāryavilopāt svayaṃ vināśācca teṣām . laukiko vyavahāranaya
āha --na ca nastena saha virodhaḥ . kasmāt ? tasya lokanāthatvāt . loko hi vyavahāranayastadvaśavartitvena tanmatavilokanāt, tasya lokasya nāthata iti lokanāthaḥ syādvādaḥ . kasmāt ? sa hi ito'muto
vilupyamānasyaikāntavādibhirlokatattvasya lokasārasya samyagdarśanaratnasya trātā trāṇaśīlastrāṇadharmā
sādhu trāṇakārī veti . kathaṃ trāteti cet, sarvavādabhedetyādi, lokabhūtānāṃ sarvavādānāṃ bhedāḥ sarvavādabhedā
nityānityādyekāntāḥ, teṣāṃ yāthārthyāni yathārthabhāvāḥ svaviṣayasamarthanāni, teṣāṃ lokasaṃvādenopagrāhayitṛ-
tvāt parasparasāmyāvasthāpanena paripālanāt trātetyucyate .
itara āha --kathaṃ saṃśraya iti cet . astu tāvadvādaparameśvaratvaṃ lokatrāṇāt syādvādasya lokatrāṇaṃ
ca parasparāvirodhopapādanenaikīkaraṇācca teṣām, vādaparameśvarasamāśrayaḥ kathamekāntavādānām ? ityatrocyate—
anekātmakarūpāyatanābhyupagamāt . aneka ātmā yasya tadidamanekātmakaṃ rūpāyatanaṃ yat tadekena

atra caikarūpāyatanādhāratayā tatraśabdena anantaranidiṣṭameva rūpāyatanamuktaṃ
tasyaivobhayarūpatā punardarśitā . evaṃ ca tasyaivaikānekatā, tathā'vibhaktatattvena jñānotpatteḥ . tataśca syādekaṃ rūpāyatanaṃ syādanekaṃ rūpāyatanam, uktahetuvat .
dravyeṇa kadācijjñānamutpādayati kadācidanekeneti tadvyavacchedāvyavacchedābhyāmiti, tadabhyupagamāt syādvādasamāśrayaḥ . syādvādaikadeśāśca nayā ekāntavādāḥ, yathoktam --bhaddaṃ micchaddaṃsaṇa sanmati॰ 3 . 59 gāhā .
naitāḥ svamanīṣikāḥ, lakṣaṇamapi tathaiva nayānām, uktaṃ hi --dravyasyānekātmakatve'nyatamātmakaikāntaparigraho nayaḥ svaprādhānyenārthanayanānnayaḥ  , sa ca mithyādṛṣṭiranekākārārthasya viparītapratipattitvāt, anekātmakavastupratipattitvāt syādvādasya yāthārthyam . kathaṃ punarlokabhūtena vyavahāranayenaikāntavādino
nigṛhyanta iti cet, lokanāthasamāśritatvāt teṣāṃ lokanāthapakṣasamāśraya eva prativādipakṣābhyupagamaḥ, sa
nigrahasthānamekāntavādināmabhyupagamasamakālamevāvasito vāda iti .
atra caikarūpāyatanādhāratayetyādi . tvayāpi syādvādyabhyupagatānekātmakavastvekānekatvānekāntavādo'bhyupagata eva, yasmādanekaprakārabhinnamityādi yāvadanekavarṇasaṃsthānaṃ paśyata ityatra ca vākye ekameva
rūpāyatanaṃ jñānādhāra itīṣṭam, yasmāt tadādhāratayā punaḥ tatra ityadhikaraṇavācipratyayāntena tatraśabdenānantaranirdiṣṭameva rūpāyatanamuktamavyatirekamabhedaṃ tasya vastuna āgṛhyoktam . tasyaivobhayarūpatā
punardarśitā kadācidekena dravyeṇa kadācidanekena jñānamutpādyate iti bruvatā . rūpāyatanasyaivaikānekasaṅkhyānirdeśyatvamanabhyupagacchatā kathaṃ tatraśabdasāmānādhikaraṇyamāpādayituṃ śakyate ? yadi tadekamanekaṃ ca
na syāt, tathā itarathā tatra ca rūpāyatane'nyatra veti syāt, na tu bhavati .
tasmādevaṃ cetyādi . evaṃ coktavidhinā tasya tvayaivoktasya rūpāyatanasyaikasyaivaikatānekatā ca
atastvayaivoktā . kasmāt ? tathā'vibhaktetyādi . tena prakāreṇa tathā, avibhaktaṃ tattvaṃ tadbhāvastattvaṃ
yasya tadidamavibhaktatattvam, tadbhāvastattvamekānekatvādyavibhaktavastutattvam, tena tathā'vibhaktatattvena
jñānotpatteriti hetuḥ . kasmin sādhye ? tasyaivaikānekatāyām . dṛśyate hi tadeva rūpāyatanamekamanekaṃ ca
paramāṇavastatsamūhaśceti jñānotpattiḥ . dūrānmaṇisamūhamanekavarṇasaṃsthānaṃ paśyata ityudāharaṇamapyevamevaikānekarūpadravyarūpāyatanatve sādhye cakṣurvijñānādhārasya vastunaḥ sādharmyadṛṣṭāntatvaṃ bhajate, na ekāntaikānekarūpatve . tataścāvaśyameṣo'rtha āpadyate --syādekaṃ rūpāyatanaṃ syādanekaṃ rūpāyatanamiti . kasmāt ?
snigdharūkṣatvābhyāṃ bandhaikyapariṇāmāpattestatsamūhagrāhyatvādekam, dravyārthāvasthānāt paramāṇūnāṃ svarūpabhinnānāṃ bhedādanekam . tata eva dravyam, rūpādiguṇaparyāyapariṇāmāpatteradravyam . pratisvamasādhāraṇarūpādipariṇāmāpekṣayā svalakṣaṇaviṣayam . sādhāraṇībhūtabhedasamūhāpekṣacākṣuṣatvādipariṇāmāpatteḥ sāmānyaviṣayam,

nanu kadācicchabdaḥ kālāntaravacanaḥ, na, ekakāla evobhayarūpatvāt syāt
tat tat syānna tat tat, grahaṇāpadeśaviśiṣṭārthatvāt, anekavarṇamaṇirūpavadekapuruṣapitṛputratvādivadvā .
ato'napekṣitasvābhyupagamamanekāntadūṣaṇamāpadyate . avibhāvitaivamarthyapūrvā-
yathoktam --bhedasaṅghātābhyāṃ cākṣuṣāḥ tattvārtha॰ 5 . 28 iti . uktahetuvaditi, tathā'vibhaktatattvajñānotpatterbhedābhedātmakajñānotpattivadetadapi vastu bhedābhedātmakamiti .
itara āha --nanu kadācicchabdaḥ kālāntaravacanaḥ . tasminneva hi vastuni kadācit kālāntare
jñānamekākāramutpadyate kadācidanekākāram, jñānasyaivākāravattvānnirākārabāhyavastupakṣe iti . atrocyate—
tanna, ekakāla evobhayarūpatvāt . ekasminneva hi kāle nīlaparamāṇusamūhākārajñānasya bhedābhedātmakatvaṃ
dṛṣṭam, ato na samyaguktam--kadācicchabdaḥ kālāntaravacanaḥ, tasmādekākāraṃ kadācit kadācidanekākāraṃ
jñānamutpadyate tasminneva vastuni iti . tasmāccaikakāla evobhayarūpatvāt syāt tat tat, tadeva tadvastu
paramāṇudravyasamūhābhedāt . syānna tat tat, rūpādipariṇāmabhedāt . hetvantaramapyatrocyate --grahaṇāpadeśaviśiṣṭārthatvāt, grahaṇaṃ jñānam, jñānamevāpadeśo hetuḥ, tena hetunā viśiṣṭo grahaṇāpadeśaviśiṣṭaścāsāvarthaśca, tadbhāvo grahaṇāpadeśaviśiṣṭārthatvam . yasmāccakṣurvijñānāddhetorviśiṣṭo'rtho rūpaṃ samudāyasamudāyyātmakaṃ
gṛhyate tasmādanekātmakaṃ tadvastu . ko dṛṣṭāntaḥ ? anekavarṇamaṇirūpavat, eka eva vā maṇirmecakasphaṭikādyanyatamastadrūpavat, nānāvarṇānāṃ vā maṇīnāṃ samūhasya rūpavat . yathā tad grahaṇāpadeśaviśiṣṭaṃ jñānapari-
cchinnaṃ vibhinnarūpaṃ tathā cakṣurviṣayābhimataṃ vastu . ekapuruṣapitṛputrādivadveti grahaṇāpadeśaviśiṣṭatvasādharmyadṛṣṭāntāntaram . yathaikaḥ puruṣo'nekasambandhijanāpekṣayā pitā putro bhāgineyo mātulaḥ ityevamādivyapadeśyatvaṃ bhajate na cāsya virodha-saṅkarā-'navasthāprasaṅgadoṣā grahaṇāpadeśaviśiṣṭārthatvādevaṃ cakṣurvijñānavijñeyaṃ
vastu pratipattavyam .
ato'napekṣitetyādi . ata eva kāraṇād ye'tra codayanti parasparaviruddhānāṃ kathamekatra sambhavaḥ
  iti, teṣāṃ tadanapekṣitasvābhyupagamamanekāntadūṣaṇamāpadyate, svo'bhyupagamaḥ svābhyupagamaḥ,
sa nāpekṣito yasmin dūṣaṇe tadanapekṣitasvābhyupagamamanekāntadūṣaṇam . tadyathā--sarvaṃ sarvātmakamaviśiṣṭaṃ
pratijñāya pariṇāmabhedavyākhyānaṃ cānapekṣyānekāntadūṣaṇam, deśakālakṛtātyantaviśiṣṭatvaṃ pratijñāya santānāviśeṣavyākhyānaṃ cānapekṣyānekāntadūṣaṇam, asatkāryotpattiṃ pratijñāya tulyajātīyadravyaguṇāntarārambhaniyamavyākhyānaṃ cānapekṣyānekāntadūṣaṇaṃ ca . kasmāddhetoḥ ? avibhāvitaivamarthyapūrvābhyupagamatvāttvekāntavādinām . uktānekāntasvarūpo'rtha evamarthaḥ, tadbhāva aivamarthyam, avibhāvitamaivamarthyaṃ pūrvābhyupagamaśca yaista 

bhyupagamatvāttvekāntavādināṃ na viśeṣadoṣaḥ kasyacidapi .
āyatanasvalakṣaṇaṃ pratyete svalakṣaṇaviṣayāḥ, na dravyasvalakṣaṇaṃ prati abhi॰ ko॰ bhā॰ 1 . 10
ityetattu prāk coditameva doṣaṃ pratiṣṭhāpitavānasi . yattu samastālambanaṃ vijñānaṃ sāmānyaviṣayaṃ prāpnoti, na svalakṣaṇaviṣayam ityetat pratiṣṭhāpitameva kṛtam . eṣa tu viśeṣadoṣaḥ
--ajñānatvaprasaṅgaḥ sphuṭatarakaḥ... ... ...kutaḥ pratyakṣatvam ?
yo'pi caikākāraparikalpanāt pratyakṣasya kalpanātmakatvaprasaṅgo'svalakṣaṇaviṣayatvaprasaṅgaśca sañcitālambanatāyāmiti codite samādhirabhidhīyate'svalakṣaṇatvadoṣaparihāraḥ—
anekārthajanyatvāt svārthe sāmānyagocaram .
anekadravyotpādyatvāt tat svāyatane sāmānyagocaram ityucyate, na tu bhinneṣvabhedakalpanāt
pra॰ samu॰ vṛ॰ 1 . 4 teṣu pṛthak pṛthaggrahaṇābhāvāt . yathā hi śamīśākhāpatreṣu sarva-
ime'vibhāvitaivamarthyapūrvābhyupagamā ekāntavādinaḥ, tadbhāvādavibhāvitaivamarthyapūrvābhyupagamatvādunmugdhabhrāntamattādivadanapekṣitasvābhyupagamamanekāntadūṣaṇam . tasmāt kasya vayaṃ viśeṣya ayameva unmugdho bhrānta unmatto
vā iti doṣaṃ brūmaḥ ? sarva eva yūyamevaṃ doṣaduṣṭāḥ, kiṃ tapasvinā viśeṣaikāntavādinaivāparāddhaṃ vādaparameśvaraparirakṣyalokatattvavilopanodyaminā ? ityata āha --na viśeṣadoṣaḥ kasyacidapīti prāgabhihitam .
sambandhāgatakalpanātmakatvāpādanacodyadūṣaṇamanuktvā tadabhyupagamena parihāroktiḥ āyatanasvalakṣaṇaṃ pratyete svalakṣaṇaviṣayā na dravyasvalakṣaṇaṃ prati ityetattu vyākhyānaṃ prāguccārya coditameva
doṣaṃ calayitvā pratiṣṭhāpitavānasi sthirīkṛtavānasītyarthaḥ . yattu samastālambanamityādi yāvadityetat pratiṣṭhāpitameva kṛtamiti . eṣa tu viśeṣaḥ kalpanātmakatvadoṣādanyo doṣaḥ . katamaḥ ? ajñānatvaprasaṅgaḥ . tadyathā --sphuṭataraka ityādi yāvat kutaḥ pratyakṣatvamityetadupadarśitamiti gatārtham .
yo'pi caikākāretyādi codyapratyuccāraṇametad yāvat sañcitālambanatāyām . etaduktaṃ bhavati—
yadi tadekato na vikalpayati kathaṃ sañcitālambanatā ? kalpanānāntarīyikā hi sā kalpanāmantareṇa na
sambhavatīti codite tatrottaro vakṣyamāṇo yaḥ samādhirabhidhīyate sa eva ca kila asvalakṣaṇatvadoṣaparihāro'bhimato'rthadvayavācitvāvirodhādasya vākyasyeti tat pratyuccārayati savyākhyānam --anekārthajanyatvāt svārthe sāmānyagocaramityādi yāvat teṣu pṛthak pṛthaggrahaṇābhāvāditi gatārtham . piṇḍārthastu—
yadyapi paramāṇusamūhajanyatvānna jñānamarthataḥ sāmānyagocaraṃ tathāpi rūpaṃ raso vā svārtho'nyāpṛktatvādarthāntarakalpane tasya jñānasyāpaṭutvāt, tacca vijñānamutpādayituṃ śibikodvāhavat saṃhatya samarthāḥ paramāṇavo nānyatheti sāmānyagocaratāstu, ko doṣaḥ . yadi tad bhinneṣvabhedaṃ kalpayadutpadyeta syāt kalpanā

patrālambanaṃ jñānamavivekenotpadyate, na ca saṅghātaḥ kaścideko'sti teṣāmanārabdhalakṣaṇakāryatvāt, evamaṇuṣvapi . ayamasamādhireva, aṅgīkṛtārthavināśitvāt,
śabdakṛtakatvābhivyaktisthāpanārthapravṛttavaiśeṣikavat svaviṣayatāṃ pratijñāya tadatadabhūtasāmānyagocaropasaṃhārāt . nanvata eva na tat pratyakṣam, svārthe sāmānyagocaratvāt, anumānavat . anumānamapi vā na .
tmakam, na tu bhinneṣvabhedaikākāraparikalpanāt tadutpadyate iti . asyārthasya dṛṣṭāntaḥ --yathā hi śamīśākhāpatreṣvityādi . yathā sarvapatrālambanaṃ jñānamantādimadhyāvivekenotpadyate evaṃ pratyakṣamapi . syānmatam—
tadvyatirekeṇa patre samudāye ca yathā jñānaṃ pratyakṣamapi tathā syāditi . etaccāyuktam --na ca saṅghātaḥ
kaścideko'sti, teṣāmanārabdhalakṣaṇakāryatvāt . na hi samudāyo vaiśeṣikakalpitakāryadravyavat
pṛthagasti . nāpi pariṇāmāntaramāpannam, teṣāṃ kāraṇabhūtānāṃ kṣaṇikatvādārambhaniṣṭhākālabhedāvasthānābhāvāditi . evamaṇuṣvapīti dārṣṭāntikaṃ nidarśayati .
atrottaramucyate --ayamasamādhireva . kutaḥ ? arthasyāsya jaratkuṭīravadāroṭanākṣamatvāt tvadvākyajanitasya prākcoditadoṣasyāyaṃ samādhirapyasamādhireva, aṅgīkṛtārthavināśitvāt, śabdakṛtakatvābhivyaktisthāpanārthapravṛttavaiśeṣikavat . vaiśeṣikasyeva vaiśeṣikavat, acākṣuṣapratyakṣasya guṇasya
sato'pavargaḥ karmabhiḥ sādharmyam, sato liṅgābhāvātvai॰ sū॰ 2 . 2 . 25--26 kāryatvāt ityādibhiranityatvaṃ vaiśeṣikatvāt siddhaṃ kṛtakatvaṃ ca, tasyābhivyaktisthāpanārthaṃ pravṛttasya vaiśeṣikasyevāṅgīkṛtārthanāśitvamevam anekārthajanyatvāt svārthe sāmānyagocaram ityarthavacanayordoṣaḥ . tadvyācaṣṭe, kutastatsādharmya- 
miti cet, ucyate --svaviṣayatāṃ pratijñāya tadatadviṣayatayā tadatadabhūtasāmānyagocaropasaṃhārāt . sa cāsaśca viṣayo'sya sa tadatadviṣayaḥ, tadbhāvastadatadviṣayatā . tadatadabhūtaṃ sāmānyam, tad
gocaro'sya viṣaya upasaṃhārasya, tasmādupasaṃhārāt . sa cānyaśca viṣayaḥ sāmānyasyeti tadanyataratraiva na
pravartate ekataratrādṛṣṭatvāt, tvanmatenaiva pratisvaṃ niyatatvādbhāvānāṃ naikarūpamapi tanna ca tatra vṛttaṃ na cāto'nyatra .
tatrāvṛttatvāt tanna bhavati, atatrāvṛttatvādatanna bhavati . tatastadatadabhūtaṃ sāmānyaṃ gocaro'syopasaṃhārasya yaḥ
sa tadatadviṣayatayā tvayedānīṃ kriyate . tasmāt tadatadviṣayatayā tadatadabhūtasāmānyagocaropasaṃhārādaṅgīkṛtapratyakṣavināśa ityata āha --nanvata eva na tat pratyakṣaṃ svārthe sāmānyagocaratvādanumānavat . svārthe
iti svaviṣaye svagrāhye vastuni, yat svagrāhye vastuni sāmānyagocaraṃ tajjñānamapratyakṣaṃ dṛṣṭaṃ yathānumānamiti . anumānamapi vā neti, nānumānamapi tat syāt, svārthe sāmānyagocaratvāt, pratyakṣavat .


svavacanavirodhi kumārabrahmacāripitṛvacanavaccaitat asvārthaviśiṣṭe svārthe
svaviṣaye rūpādiprakāre sāmānyagocaram iti, yasmādarthaviṣayaśabdau lakṣaṇārthāveva, uktaṃ hi tvayaiva--pratyakṣamanumānaṃ ca pramāṇe . yasmāllakṣaṇadvayaṃ prameyam . na hi
svasāmānyalakṣaṇābhyāmanyat prameyamasti . svalaṇakṣaviṣayaniyataṃ pratyakṣam, sāmānyalakṣaṇaviṣaya-

svārthe sāmānyagocaram ityetat svavacanavirodhi . kimiva ? kumārabrahmacāripitṛvacanavaccaitat, yathā kaścid brūyāt pitā me kumārabrahmacārī iti, tasya tadvacanaṃ svata eva virudhyate--yadi pitā
kathaṃ kumārabrahmacārī ? atha kumārabrahmacārī kathaṃ pitā ? iti, tathedamapi yadi tajjñānaṃ svārthe kathaṃ
sāmānyagocaram ? atha sāmānyagocaraṃ kathaṃ tat svārthe ? svārtha iti ca tvayā na cakṣuṣo'nyasya vendriyasya
viṣaya iti viśeṣamāśritya lakṣaṇamabhidhīyate, kiṃ tarhi ? prameyamucyate sāmānyato vastu svalakṣaṇaṃ svārthaḥ
iti . tathā sāmānyalakṣaṇamiti na dhūmānumeyāgnimātram, kiṃ tarhi ? liṅgagamyaṃ sarvam . etasyārthasya
pratipādanārthamāha svārthalakṣaṇameva nirūpayan --asvārthaviśiṣṭe, svo'rthaḥ svārthaḥ, na svārtho'svārthaḥ
svārthādanyaḥ, tato viśiṣṭaḥ svārthaḥ, tasmin svārthe, tamevārthaṃ paryāyeṇāha --svaviṣaye, kimuktaṃ bhavati ?
ekasmin rūpādiprakāre prakṛṣṭe kāre rūpe rase'nyasminneva sāmānyagocaramiti, sāmānyaviṣayaṃ ca
svārthe jñānamiti ca vispardhitametat parasparato dvayam . yasmādarthaviṣayaśabdau lakṣaṇārthāveva lakṣaṇaśabdaparyāyavācinau tasmāt svārthaḥ svaviṣayaḥ svalakṣaṇamityetadvivakṣitaṃ bhavataḥ, tadvismṛtya bhrāntena nendriyagrāhyasvārthasāmānyabhedakalpanāt parihāro yujyate vaktum . kasmāt ? pratyakṣavyākhyāviṣayatvāt svārthasvalakṣaṇasvaviṣayaśabdānām .
mā maṃsthāḥ--naitadevaṃ bhavatīti, uktaṃ hi pramāṇasaṅkhyānirūpaṇe tvayaiva--pratyakṣamanumānañca pramāṇe
ityādi . pramāṇadvitvaṃ niyamyate, prameyadvitvāt, parimeyadvitvaniyataprasthatulādiparimāṇadvitvavat . taddarśayati —
yasmāllakṣaṇadvayaṃ prameyam . syānmatam--prameyāntaraṃ svasāmānyadvirūpalakṣaṇam, tadapekṣayā pramāṇāntaraṃ
syāditi . tannivāraṇārthamāha --na hi svasāmānyalakṣaṇābhyāmanyat prameyamasti, pratyakṣānumānābhyāmagrahaṇāt, kharaviṣāṇavat . syānmatam--tatraiva viṣayadvaye vikalpasamuccayāṅgāṅgibhāvaiḥ pratyakṣānumānāgamādīnāṃ pramāṇānāṃ vṛttirbhaviṣyatīti, tanna bhavati, yasmāt svalakṣaṇaviṣayaniyataṃ pratyakṣaṃ sāmānyalakṣaṇaviṣayaniyatamanumānamityuktam . kathaṃ punarlakṣaṇaśabdo'rthaparyāyaḥ ? aryate gamyata ityarthaḥ . tathā
lakṣyata iti lakṣaṇaṃ karmasādhanatvāllakṣaṇaśabdasya . tacca lakṣaṇaṃ vastu svabhāvaḥ svarūpamarthaḥ prameyamiti paryāyāḥ .
tat punardvirūpaṃ paricchedyaṃ dvābhyāṃ pramāṇābhyāṃ paricchedyatvāt, pramāṇaṃ paricchedakaṃ prameyaṃ paricchedyamityarthaḥ .

niyatamanumānam pra॰ samu॰ vṛ॰ 1 . 2 . prameyādhigamanimittaṃ hi pramāṇam . na caitadadṛṣṭārtham .
na ca pramāṇayorviṣayasaṅkara ityadhigamyasya dvitvāt tadadhigamanimittaṃ dvirūpamityevaṃ
vyavasthāpite sāmānyagocaravyāvṛttārthena svārthena bhavitavyam . tataḥ svārthe sāmānyagocaram ityetad virudhyate .
sāmānye svaviṣaye pratyakṣaṃ jñānamutpadyate iti cet, sāmānyameva
svaviṣayaḥ, svalakṣaṇaṃ nāsti . ato lakṣaṇadvayābhāvāt prameyapramāṇadvitvāvadhāraṇakalpanā vyarthā, pramāṇayorvā viṣayasaṅkaraḥ prāptaḥ . pratyakṣamapi vānumānabheda eva
syāt, anekārthajanitasāmānyagocararūpādiprakāraparigrahāt, dhūmabalākāliṅga-
yasmālloke dṛṣṭaṃ prameyādhigamanimittaṃ pramāṇam, hiśabdasya hetvarthatvāt, prameyādhigamanimittaṃ hi pramāṇamiti . na caitat agnihotraṃ juhuyāt svargakāmaḥ, dānaṃ dadyāddharmakāmaḥ   ityevamādyāgamavadadṛṣṭārtham, pratyakṣadṛṣṭārthamevaitadupalambhakatvādupalabhyasya dvividhasya dṛṣṭatvāt . na ca pramāṇayorviṣayasaṅkara
iti prāguktayuktikāṃ viviktaviṣayatāṃ darśayati . itiśabdaḥ pradarśane, etāvānatra saṅkṣepeṇārthaḥ, tadvistaro'paro grantha iti sūcayati .
idānīṃ vyavasthāpitārthopasaṃhārārthamidaṃ vākyamāha --adhigamyasya dvitvāt tadadhigamanimittaṃ
dvirūpamityevaṃ vyavasthāpite lakṣaṇaśabdo'rthaparyāyavācī nendriyagrāhyaviśeṣārthaprakṛta ityetasmiṃścārthe sthite
pratyakṣānumānayoḥ svarūpābhāvaḥ svavacanavirodhaśca doṣāḥ svārthe sāmānyagocaram iti bruvataḥ proktavidhineti
sthitam . punaścātra doṣaḥ--evamavasthite sāmānyagocaravyāvṛttārthena svārthena bhavitavyam . tataḥ
ko doṣaḥ ? svārthe sāmānyagocaram ityetadvirudhyate, na hi tādṛśaḥ svārthasya sāmānyatāsambandho'sti, nāpi sāmānyasya svārthasambandha iti .
mā bhūdeṣa doṣa iti tasminneva sāmānye svaviṣaye svārthe pratyakṣaṃ jñānamutpadyata iti cet,
tata evaṃ sāmānyameva svaviṣayaḥ, svalakṣaṇaṃ nāsti . ataḥ paribhāṣitāsādhāraṇasvalakṣaṇaviṣayābhāvādevaṃ
kalpyamāne lakṣaṇadvayaṃ nāsti, ekameva sāmānyalakṣaṇam, dvayābhāvāt tadviṣayamekamevānumānaṃ pramāṇaṃ
syāt . tataśca prameyapramāṇadvitvāvadhāraṇakalpanā vyarthā, mā bhūdavadhāraṇavaiyarthyamiti, svārthe sāmānye
ca pratyakṣaṃ pravṛttaṃ tathānumānaṃ ceti pramāṇayorvā viṣayasaṅkaraḥ prāptaḥ . vāśabdādekasya jñānasya dvyarthatā
vā . pratyakṣamapi vā paraparikalpitamanumānabheda eva syāt . kasmāddhetoḥ ? anekārthajanitasāmānyagocararūpādiprakāraparigrahāt . mā jñāsīdasiddho'yaṃ heturiti, tvayaivoktaṃ hi—
tatrānekārthajanyatvāt svārthe sāmānyagocaram . pra॰ samu॰ 1 . 4 iti .
anekena bhinnenārthena abhinnamekaṃ sāmānyaṃ rūpaṃ rasa ityādiprakāraṃ parigṛhyotpadyamānaṃ jñānaṃ tena
janitaṃ tat, tasmādanekārthajanitasāmānyagocararūpādiprakāraparigrahāt tasya jñānasya . ko dṛṣṭāntaḥ ? dhūma-

janitajñānavat . asvalakṣaṇaviṣayatvaṃ cobhayatra .
anekaikatvāpattisāmānyagocarasvalakṣaṇa evāsāvartha iti cet, na, ārātparāntamadhyavarṇapramāṇasaṃsthānaviviktavṛttyavasthapatraviśeṣasvalakṣaṇaviṣayasāmānyānātmasāmānyātmakatvāt . na ca saṅghātaḥ kaścidasti, teṣāmanārabdhalakṣaṇakāryatvāt . evamaṇuṣvapi,
balākāliṅgajanitajñānavat, dhūmādatrāgniḥ, balākābhyo'tra jalam iti liṅgajanitayoragnijalajñānayorapi
svarūpato'numānatvābhedaḥ, evaṃ rūpādiṣūtpadyamānānāṃ pratyakṣābhimatānāmanumānatvābhedaḥ . etasmādeva hetorasvalakṣaṇaviṣayatvaṃ ca, asvalakṣaṇaviṣayaṃ pratyakṣam, anekārthajanitasāmānyagocararūpādiprakāraparigrahāt,
anumānavat . ubhayatretyanena anumāne'pyasvalakṣaṇaviṣayatvam, tata eva hetoḥ, anantarabhāvitapratyakṣavat .
athavā ubhayatreti svalakṣaṇe sāmānyalakṣaṇe cāsvalakṣaṇaviṣayatvam . katham ? svalakṣaṇābhimatamasvalakṣaṇam,
anekaikībhāvāt, samudāyavat . tatsāmānyamapi na svalakṣaṇam, ata eva, anantaroktasamudāyavat . sāmānyāsvalakṣaṇatvaṃ siddhaṃ sādhyata iti cet, na, svārtha eva sāmānyagocaram iti vacanāt svārthatvenābhyupagatatvāditi . avaśyaṃ caitadevamabhyupagantavyam, yataḥ śamīśākhāpatrasaṅghātāviśeṣadarśanodāharaṇena ca sphuṭameva darśitamapratyakṣatvamananumānatvamapramāṇatvamasvalakṣaṇaviṣayatvaṃ viṣayasaṅkara ityevamādi doṣajātam .
anekaikatvāpattisāmānyagocarasvalakṣaṇa evāsāvartha iti cet . syānmatam--anekasyaikatvāpattiḥ sāmānyam, sa eva gocaro'syeti anekaikatvāpattisāmānyagocaraḥ, sa eva svalakṣaṇaḥ sāmānyagocara eva svalakṣaṇaḥ, asāvevārthaḥ pratyakṣasyetyeṣā bhavata āśaṃsā cet, na, ārātparāntamadhyetyādi
yāvat svalakṣaṇaviṣayasāmānyātmakatvāt . naitadupapadyate, pūrvaparādiparasparaviviktāvasthapatraviṣayasāmānyātmakatvāt . ārādantaḥ, parāntaḥ, madhyaḥ, nīlaprakarṣādirvarṇaḥ, hrasvadīrghālpamahattvādi pramāṇam,
vṛttādi saṃsthānaṃ ca, tairviviktā vṛttayo'vasthāśca yeṣāṃ patraviśeṣāṇāṃ te tairviviktavṛttyavasthapatraviśeṣāḥ,
ta eva svalakṣaṇāḥ, te viṣayo'sya sāmānyasya tat svalakṣaṇaviṣayaṃ sāmānyamātmā svarūpamasya, tadbhāvaḥ
sāmānyātmakatvam, tasmāt sāmānyātmakatvāt . etaduktaṃ bhavati--deśākṛtivarṇapramāṇasaṃsthānādibhiratyantaviśiṣṭānāṃ svalakṣaṇānāmeva sāmānyātmakatvam, nānyat sāmānyamasti, ato'nupapannam--anekaikāpattisāmānyagocarasvalakṣaṇa evārtha iti . nanūktamanekaikāpattisāmānyagocaramiti, tanna, yasmād na ca
saṅghātaḥ kaścidasti . caśabdānnāvayavī, na ca pariṇāmāntaraṃ tadvyatiriktaṃ tvanmatena . kasmāddhetoḥ ?

na hi tadanekadravyotpādyam . na ca sañcayaḥ kaścidasti, ata eva na pratyayasyālambanaṃ
yujyate, anālambanatvāccābhāsārtho'pi na tatrāsti vandhyāputraputratvānābhāsanavat .
svābhāsāṃ hi vijñaptiṃ janayadālambanaṃ yujyate . asvatvāttvasya adravyatvāt
kuta ābhāsavijñāpanam ? sve tu paramāṇavo nābhāsamutpādayitumalam, atīndriyatvāt . iti pratyakṣajñānaṃ notpadyate, nirālambanatvāt, khapuṣpavat .
teṣāṃ patrāṇāmanārabdhalakṣaṇakāryatvāt . na hi patraviśeṣairārabdhaṃ kiñcit kāryāntaramasti, ta eva
hyanārabdhalakṣaṇāḥ patraviśeṣāḥ sañcitya kāryībhūtāḥ, tasmānna teṣvanyat sāmānyamasti . evamaṇuṣvapi,
paramāṇuṣvapi tathā na kiñcit sāmānyamasti . tasmānna svārthe sāmānyagocaraṃ tajjñānamiti .
yadapi coktam --anekadravyotpādyatvāt tat svāyatane sāmānyagocaramityucyate na tu bhinneṣvabhedakalpanāt pra॰ samu॰ vṛ॰ 1 . 4 iti, sā tvadiṣṭā sāmānyagocaratāpi ca na ghaṭate, yasmānna
tadanekadravyotpādyam . kutastarhyutpadyate ? sañcayāt . na ca sañcayaḥ sāmānyam, tato na ca sa
rūpādibhyo bhedena kaścidasti rūpādisañcayaḥ . ata eva na pratyayasyālambanaṃ yujyate, pratyayo jñānam .
kiṃ kāraṇam ? abhūtatvād vandhyāputravat . syādāśaṅkā--svābhāsajñānotpatterālambanaṃ bhaviṣyati samudāyo'kāraṇatve satyapīti . etat kutaḥ ? akāraṇatvādevālambanatvābhāve kā pratyāśā ābhāsārthasya ? ityata āha —
anālambanatvācca ābhāsārtho'pi na tatrāsti . kimiva ? vandhyāputraputratvānābhāsanavat .
yathā hyasattvādanālambanaṃ vandhyāputro'nālambanatvāccānābhāsastathā sañcaya iti .
svābhāsāṃ hītyādi . viṣayo hi nāma yasya jñānena svabhāvo'vadhāryate ālambanaparīkṣāvṛ॰ 1
iti tvaduktopapattirevātra vyāpāryate . tat punaḥ kutaḥ ? asvatvādanātmakatvāt . yastvātmanā svabhāvenāsiddhaḥ sa viṣayaḥ syājjñānasyeti kā yuktiḥ ? asvatvāttvasyādravyatvāt paramārthasattvābhāvāt kuta
ābhāsavijñāpanaṃ paravācoyuktyā, vijñāpanaṃ vijñaptirbuddhiriti paryāyāḥ, dūrata eva nāstītyarthaḥ . evaṃ
tarhi sve tu paramāṇava ātmānaḥ te viṣayatāṃ yāntu, netyucyate, te nābhāsamutpādayitumalamatīndriyatvāt . atīndriyatvaṃ nirābhāsatvād viyadvaditi . itiśabda upasaṃhāre, itītthamanālambanatvaṃ
sañcayasyāṇūnāṃ ca siddhaṃ pratyakṣajñānasya, tasmāt pratyakṣajñānaṃ notpadyate, nirālambanatvāt, svapuṣpavat . ataḥ pratyakṣasya nirālambanasya khapuṣpavadanutpatteruktopapattividhinā kalpanāpoḍhasya saviṣayasya
pratyakṣasya jñānasya vā'bhāve pratipādite svavacanavyapekṣākṣepadustaravirodhaprastuteśca kalpanāpoḍhaṃ pratyakṣam
ityetallakṣaṇamanarthakaṃ syāt, lakṣyasyābhāvāt, kharaviṣāṇakuṇṭhatīkṣṇādinirṇayavat .


abhyupete'pi tu sañcitālambanapratyayatve naivāsya pratyakṣatā, tadābhāsatvāt
kalpanātmakatvād bhrāntijñānātmakatvāt saṃjñāsaṃsthānasaṅkhyāvarṇānyathākalpanāt,
mṛgatṛṣṇikāpratyayavadalātacakrapratyayavad dvicandrapratyayavat kāmalopahatacakṣuṣo
nīlarūpapītapratyayavat . ata idaṃ naiva pratyakṣam, atathābhūtārthādhyāropātmakatvāt,
bhrāntivat saṃvṛtisajjñānavat, yathā gopāla... ... ...tathā saṃvṛtisati... ... ....
yathoktam--

yasmin bhinne na tadbuddhiranyāpohe dhiyā ca tat .
ghaṭāmbuvat saṃvṛtisat paramārthasadanyathā ॥ abhi॰ ko॰ 6 . 4


abhyupete'pi tu viṣaye doṣaḥ . sa cābhyupagamyamāno'pi viṣayaḥ sañcaya eva sambhāvyeta, na paramāṇavo'tīndriyatvāt . sa cālambanapratyayo jñānasya sañcayaḥ, tasminnabhyupete'pi tu sañcitālambanapratyayatve naivāsya pratyakṣatā sidhyati tvanmatenaiva, tadābhāsatvāt . tadābhāsatvaṃ kalpanātmakatvāt,
uktā ca kalpanātmakatā . tadubhayamapi bhrāntijñānātmakatvāt . bhrāntiḥ saṃjñāsaṃsthānasaṅkhyāvarṇānyathākalpanāt, saṃjñā ca saṃsthānaṃ ca saṅkhyā ca varṇaśca, teṣāṃ tairvānyathākalpanāt . anyathāpratipattirevātra kalpanābhimatā . saṃjñāsaṃsthānasaṅkhyāvarṇānāmanyathāpratipattermṛgatṛṣṇikāpratyayavadalātacakrapratyayavad dvicandrapratyayavat kāmalopahatacakṣuṣo nīlarūpapītapratyayavaditi yathāsaṅkhyaṃ dṛṣṭāntāḥ
yathākramaṃ ca hetavo bhrāntijñānātmakatve sādhye tataśca pratyakṣatvābhāve sādhye . tatsamarthanārtha uttaro
granthaḥ . tadarthamupasaṃhṛtyānte sādhanam --ata idaṃ naiva pratyakṣam, atathābhūtārthādhyāropātmakatvāt,
bhrāntivat, nāvārūḍhasya tīravṛkṣadhāvanadarśanātmikāmekāṃ kriyābhrāntiṃ muktvā proktacaturvidhabhrāntivat .
upanayastu vyavahāraprasiddhasya paramāṇunīlatvagrahaṇasya sarvatrātathābhūtārthapratipattisādharmyāt . athavā tata eva
hetoḥ saṃvṛtisajjñānavadapratyakṣam . tadvyākhyā --yathā gopāletyādinā dṛṣṭāntaṃ samarthya tathā saṃvṛtisatītyādinā dārṣṭāntikasamarthanam .
saṃvṛtisallakṣaṇe jñāpakamāha --yasmin bhinne ślokaḥ . yasmin ghaṭe bhinne kapālaśakalaśarkarādibhāvena ghaṭābhimatādvastuno'nyeṣvapyapoḍheṣu kapālādiṣu na ghaṭabuddhirasti, tadagrahe tadbuddhyabhāvāt, aṅgulya

rajjvāṃ sarpa iti jñānaṃ rajjudṛṣṭāvanarthakam .tadaṃśadṛṣṭau tatrāpi sarpavad rajjuvibhramaḥ ॥ hastavālapra॰ 1
yaccoktam--āyatanasvalakṣaṇaṃ pratyete svalakṣaṇaviṣayā na dravyasvalakṣaṇaṃ prati iti tat
kathamiti cet,
tatrānekārthajanyatvāt svārthe sāmānyagocaram .
anekadravyotpādyatvāt tat svāyatane sāmānyagocaramityucyate, na tu bhinneṣvabhedaikākāraparikalpanāt
pra॰ samu॰ vṛ॰ 1 . 4 . atrāpyanekārthaviṣayaikapratyayatvāt sāmānyarūpatvādasvalakṣaṇaviṣaya-
bhāve muṣṭibuddhivat . ato'ṅgulivyatirekeṇa mṛṣṭyabhāvavat kapālādivyatirekeṇa ghaṭābhāva iti saṃvṛtisan
ghaṭaḥ . evaṃ kriyāsambhave kriyayā apohe . yatrāpi kriyayā'poho na sambhavati tatrāpi dhiyā'pohe'nyeṣāṃ
rūpādīnāṃ ghaṭasya samudāyād na tadbuddhirasti . rūpādisamudāyasya ca paramāṇurūpādyapohe na tadbuddhirasti
iti vartate, dṛṣṭāntaḥ --ambuvat, ekasminnapi jalabindau jalabuddhidarśanāt, rūpādiṣu punarbuddhyāpoḍheṣu na 
toyabuddhirastītyetat saṃvṛtisato lakṣaṇam . athavā yasmin ghaṭe bhinne'vayavaśo na tadbuddhirbhavati tad ghaṭavat saṃvṛtisat . yatra cāmbubuddhyā'rthāntarāpohe na tadbuddhirarthāntaranivṛttirūpasya vastunaḥ svarūpābhāvādagnivāyvādinivṛttimātraṃ vyavahāraprasiddhāmbuvat tadapi saṃvṛtisat . paramārthasadanyathā, etadviparītalakṣaṇaṃ
svata eva viviktarūpaṃ yadvidyate rūpaṃ rasa ityādi tat paramārthasat pratyakṣagocaramiti .
etadapi paramārthasadityabhimataṃ saṃvṛtisallakṣaṇānativṛtterasadeva, yathoktavidhinā saṃvṛtisadeva sarvamapītyatrāpi jñāpakodāharaṇaṃ tatsaṃvādyabhihitam --rajjvāṃ sarpa iti jñānam, tāvadeva rajjvāṃ sarpa iti viparyayajñānaṃ bhavati yāvadaspandādiviśeṣaliṅgādarśanam . viśeṣatastu tadavadhāraṇadṛṣṭau satyāṃ prāktanaṃ sarpadarśanaṃ
jāyate'narthakam . sāpi rajjubuddhistadavayave dṛṣṭau satyāṃ yathā sarpa iti jñānamanarthakaṃ tathānarthikā, tata
āha --tadaṃśadṛṣṭau tatrāpi sarpavad rajjuvibhrama iti . evamanayā kalpanayā sarvapiṇḍajñānānāṃ saṃvṛtisadviṣayataiveti sādhūktam--apratyakṣaṃ nīlādiviṣayaṃ cakṣurādivijñānaṃ śākyaputrīyaṃ bhrāntivaditi . evaṃ
tāvat kalpanāpoḍhapratyakṣalakṣaṇasañcitālambanapañcavijñānakāyagranthavirodhodbhāvanacodyopakramāyātaparihārārthasyānekārthajanyasvārthasāmānyagocaravākyasya saprasaṅgo doṣo'bhihitaḥ .
adhunā yadetadanekaprakārabhinnarūpetyādigranthacodyadvārāyātakalpanātmakaparihārārthaṃ yaccoktam
āyatanasvalakṣaṇaṃ pratyete svalakṣaṇaviṣayā na dravyasvalakṣaṇaṃ prati iti tat kathamityetatpari-
hārārthasya tasya vākyasya doṣaṃ vaktukāmaḥ parapakṣameva tāvat pratyuccārayan vyācaṣṭe sūriṣṭīkākāralikhitaṃ
likhan yāvadekākāraparikalpanāditi gatārtham . uttaraṃ tu atrāpi, apiśabdāt pūrvasminnarthavikalpe
vyākhyātā doṣāste'trāpi sambhavanti . kathamiti cet, anekārthaviṣayaikapratyayatvāt, aneko'rthaḥ
paramāṇavaḥ, tadviṣaya eka iti pratyayaḥ so'nekārthaviṣayaikapratyayaḥ, tadbhāvādanekārthaviṣayaikapratyayatvāt .

tvāt . pratyakṣasyāpratyakṣatvasādhane ca dve leśenonnīte tvayaiva--tvadabhimatapratyakṣamapratyakṣamanekārthajanyatvādanumānavat . anumānamapi hi pakṣadharmādyanekārthajanyam .
jñāpakaḥ sa heturiti cet, kārakādapi anekasmādarthājjāyate sādhyasādhanadharmānvayaikāntavataḥ .
na, asañcitānekārthajanyatvādanumāne . nanu dhūmādirapi sañcaya eva gṛhīto'-
teṣu paramāṇuṣu pratyekamatīndriyeṣu samuditeṣvasamuditeṣu vā pratyayābhāvāt tatsamūhe'nekārthaviṣayaḥ sa
evaikaḥ pratyayaḥ, samūhālambanatadābhāsajñānotpattyabhyupagamāt . arthabhedaviṣayajñānābhyupagame ca vijānāti
na vijñānam catuḥśa॰ 268 ityādi virudhyeta . tasmādekaḥ pratyayo'nekārthaviṣaya ekārtharūpaḥ .
tata eva sāmānyarūpastadatadviṣayatayā tadatadabhūtasāmānyagocaraḥ . tataśca asvalakṣaṇaviṣayaḥ, ta eva
hi paramāṇavaḥ svalakṣaṇaṃ na tatsamūhaḥ sāmānyatvāt . ata eva saṃvṛtisaṃśca saḥ . tasmādasvalakṣaṇaviṣayatvāt kalpanātmako nirdeśyaścetyevamādyasmābhiḥ prāk prakrāntaṃ tat sutarāmaśeṣaṃ tvayaiva bhāvitam
anekārthajanyatvāt svārthe sāmānyagocaram pra॰ samu॰ 1 . 4 iti parihāraṃ bruvatā .
kiñcānyat, bhavadabhimatapratyakṣasyāpratyakṣatvasādhane ca dve leśenonnīte tvayaiva, mā bhūt svābhyupagamadoṣavyaktiriti kuśalajanatarkagamye, na sphuṭe . katame dve ? anekārthajanyatvāt svārthe sāmānyagocaratvāditi caite dve . tatra tāvat prathamaṃ sādhanam --tvadabhimatapratyakṣamapratyakṣam, anekārthajanyatvāt,
anumānavat . dṛṣṭānte'numāne'nekārthajanyatvamasiddhamiti mā maṃsthāḥ, yasmādanumānamapi pakṣadharmādyanekārthajanyam, pakṣadharmaḥ sapakṣānugamo vipakṣavyāvṛttirityanekārthena janyate'gnyanityādyanumānajñānaṃ tathedamapi pratyakṣamanekaparamāṇvarthajanyamiti . jñāpakaḥ sa heturiti cet . syānmatam--anumāne pakṣadharmādiraneko'pyartho dhūmakṛtakatvādiragnyanityādijñānasya na kārakaḥ, kiṃ tarhi ? pūrvaprasiddhamevāvinābhāvinaṃ
sambandhaṃ smārayatīti jñāpakaḥ sa hetuḥ, itarastu pratyakṣajñānasya kārako'rthaḥ, tasmādvaidharmyādadṛṣṭānta iti .
etaccāyuktam, atrāpi tulyatvāt, kārakādapītyādi, anumānamapi iti vartate, anumānamapi svārthaṃ
kārakādanekasmādarthājjāyate . katamasmāt ? sādhyasādhanadharmānvayaikāntavataḥ pakṣadharmasapakṣānugamavipakṣavyāvṛttimata aikāntikāt, agnimān pradeśo dhūmavattvāccullīmūlavat, anityaḥ śabdaḥ kṛtakatvād
ghaṭavat, na nadīvannākāśavat iti kārakahetutaivānumāne'pi tadarthasya .
itara āha --na, asañcitānekārthajanyatvādanumāne . naitat sādharmyamupapadyate, kasmāt ?
asañcitānekārthajanyatvādanumānasya sañcitānekārthajanyatvācca pratyakṣasya . deśakālabhinnasannihitāsannihitārthaviṣayaṃ hyanumānam, tadviparītaviṣayaṃ pratyakṣamiti . atrocyate --nanu dhūmādirapi sañcaya eva gṛhīto'-

gnyādimaṇūniva gamayati .
hetupratyayo'sau, anadhipatipratyayaḥ kalpanāyā iti cet, kārakādapyanekasmādarthājjāyate sādhyasādhanadharmānvayaikāntavataḥ .
atha kathamasāvanadhipatiḥ ? indriyāviṣayatvāt . nanu sañcayahetupratyayo'pyanadhipatirindriyāviṣayatvāt . tathā svārthe sāmānyagocaratvādanumānavadapratyakṣam .
anumānaṃ vā pratyakṣaṃ syāt, anekārthajanyatvāt svārthe sāmānyagocaratvāt, pratyakṣavat . dvayamapyetadekameva, ekalakṣaṇatvāt .
gnyādimaṇūniva gamayati . nanviti prasiddhānujñāpane, nanu dhūmo'gnimattvaviśiṣṭapradeśadharmaścaturbhūtasaṅghāto'nvayavyatirekasahito'gnimattvavijñānaṃ pradeśe janayatyaṇusamudaya iva rūpavijñānam, gamayatyagniṃ
tajjñānaṃ janayatīti jñānotpattau kārakatvāvyabhicārādubhayatreti .
hetupratyaya ityādi . syānmatam--hetuḥ pratyayo nimittamanālambanamityarthaḥ, asau dhūmo'numāne
nimittam . anadhipatipratyayaḥ, kalpanāyā hetoḥ, nirvikalpaṃ hi jñānamadhipatipratyayaṃ pratyakṣam, na
tathānumānam, ato vaidharmyānna dṛṣṭānta iti cet, evaṃ cenmanyase .
atra pareṇaivottaraṃ vācayitukāma āha --atha kathamityādi . idamasi tvaṃ praṣṭavyaḥ --kathamasāvanadhipatirdhūma iti, anālambanamityarthaḥ . itara āha --indriyāviṣayatvāddhetupratyeyasyārthasyāgnyādilakṣaṇasya .
ācārya āha --nanu sañcayahetupratyayo'pyanadhipatirindriyāviṣayatvāt . paramāṇusañcaya eva pratyakṣe'pyanadhipatiḥ, tasmādeva hetorindriyāviṣayatvāt, sañcayasya paramāṇuvyatiriktasyāsattvāditi vistareṇa
prāgabhihitametat . tasmāt sarvathā tulyamubhayaṃ kārakatveneti . tathā svārthe sāmānyagocaratvādanumānavadapratyakṣamityetasmin sādhane kārakahetutvapratipādanārthaḥ prapañcastulya ityatidiśati .
anumānaṃ vetyādi . vāśabdo vikalpārthaḥ, yadi pratipāditamidaṃ yuktivaśāt pratyakṣasya tvadabhimatasyānumānatvaṃ mayā tat tvayā svagrāharaktamanasā svasamayaprasiddhyanupātinā neṣyate pratyakṣatvameveṣyate tatastasmāt sādharmyādanumānaṃ vā pratyakṣaṃ syādanekārthajanyatvāt svārthe sāmānyagocaratvādityetābhyāmeva
hetubhyāṃ pratyakṣavadityete api dve sādhane leśenonnīte, na sphuṭamiti .
kiñcānyat, etasmādeva hetudvayādviṣayaikyāpatteḥ pramāṇaikyamityata āha --dvayamapyetadekameva, eka-
lakṣaṇatvāt . svasāmānyalakṣaṇaṃ hyekameva vastu viṣayo'sya pramāṇadvayasyetyuktavidhinā prasaktatvāt pratyakṣamevaikaṃ pramāṇaṃ tadubhayaṃ syāt, anekārthajanyasāmānyaikagocaratvāt, cakṣurādidvārajanmapratyakṣabhedapratyakṣatvavat .
anumānameva vā syāt, tata eva kāraṇāt, dhūmakṛtakatvādyanumitāgnyanityādijñānānumānavat .


anekārthajanyatvācca svārthasāmānyagocaratāyāṃ yadābhāsaṃ teṣu jñānamutpadyate
tathā ta ālambanam, pratyekaṃ paramāṇurūpasya buddhāvasanniveśāt samudayakṛtatannirbhāsatayālambanamiti prāptam . evaṃ ca sati arthasannikarṣādakṣaṃ prati yadutpadyate tajjñānaṃ

idānīṃ vasubandhoḥ svaguroḥ tato'rthād vijñānaṃ pratyakṣam vādavi॰ iti bruvato yaduttaramabhihitaṃ paraguṇamatsarāviṣṭacetasā tattvaparīkṣāyāṃ paramodāsīnacetasā tu yena kenacidabhiprāyeṇa svamataṃ
darśitameva dinnena vasubandhupratyakṣalakṣaṇaṃ dūṣayatā, tasya punarartho yo'stu so'stu kiṃ no'nena ? idameva
tāvadastu --rūpādiṣvālambanārtho vaktavyaḥ pra॰ samu॰ vṛ॰ 1 . 15 iti vikalpya vikalpadvaye doṣajātaṃ
tallakṣaṇe prakrāntaṃ tat tavāpi samānamiti pratipādayiṣyan nayacakrakāraḥ saviśeṣaṃ tanmatavirodhahetuṃ
svavacanajanitamāha --anekārthajanyatvācca svārthasāmānyagocaratāyāmityādi, śiṣyācāryayostulyottaratvāt . svārtha iti nīlādiḥ, sa eva kila sāmānyamanekārthajanyatvāt, aneko'rthaḥ paramāṇavaḥ tajjanyaṃ
nīlaviṣayaṃ pratyakṣamata indriyasya svārtha ityetasyāmanekārthajanyatvācca svārthasāmānyagocaratāyāṃ yadābhāsaṃ teṣu
jñānamutpadyate tathā ta ālambanaṃ rūpādaya iti nīlapītāditvena yathaivābhāsante tathaivālambanamityetadiṣṭam . kiṃ kāraṇaṃ ta eva nīlādiparamāṇavo nālambanamiti cet, ucyate --pratyekaṃ paramāṇurūpasya
buddhāvasanniveśāt, ekamekaṃ prati pratyekaṃ paramāṇūnāṃ yannīlādirūpaṃ tasyātīndriyatvādbuddhau na
sanniveśaḥ, tasmāt kiṃ prāptam ? samudayakṛtatannirbhāsatayālambanamityetat prāptam, nīlādirūpasya
tatsamudāyātmakatvāt .
evaṃ ca sati paramāṇusañcayanīlādinirbhāsatayālambanatve sati pratyakṣārtha evaṃ jāyate, tadyathā —
arthasannikarṣādakṣaṃ prati yadutpadyate tajjñānaṃ pratyakṣamiti jñānamarthena viśeṣyate, arthenendriyasya sanni

pratyakṣam . na tadupapadyate, tasyārthasyābhāvāt . na ca sañcayo'rthaḥ, saṃvṛtisattvāt . ato
nāsāvutpattipratyaya iṣyata iti viśeṣaṇaviśeṣyatvābhāvājjñānatvapratyakṣatvābhyupagamahāniḥ .
cakṣurādijñāneṣvataḥ svanirbhāsavyatiriktaprameyābhāvādasatsatpratipatterapratyakṣatvena prasiddhena pratyakṣatvanirākaraṇādanumānavirodhaḥ .
yathā cātra samānānekārthajanyendriyasvārthādyadutpadyate tadapi ca taimirakavada-
karṣādutpadyamānaṃ jñānamakṣaṃ prati vṛtteḥ pratyakṣamiti jñāne'rthasya viśeṣaṇatā . sannikarṣādvā akṣaṃ prati yo vartate'rthaḥ sa pratyakṣaḥ, arthendriyasannikarṣādakṣaṃ prati vṛtteḥ pratyakṣamitatvādupacaritavṛttirartho'kṣeṇa viśeṣyate iti .
atrottaramucyate --na tadupapadyate pratyakṣaṃ tasyārthasyābhāvāt . evaṃ ca sati ityuccārya sañcayaḥ prasakta
ityabhyupagamyagamayya dūṣayati--yasmānna ca sañcayo'rthaḥ . kiṃ kāraṇaṃ nārthaḥ sañcaya iti cet, saṃvṛtisattvāt .
saṃvṛtisattvamadravyatvād vāndhyeyavat . ata etasmāt kāraṇād nāsāvutpattipratyaya iṣyate, utpattau
pratyaya ālambanapratyaya ityarthaḥ, so'sattvānneṣyate . itiśabdo hetvarthe, etasmāt kāraṇāt so'rtho na
viśeṣaṇena viśeṣyastasmādviśeṣaṇaviśeṣyatvābhāvājjñānatvapratyakṣatvābhyupagamahāniḥ, jñānaṃ pratyakṣam
ityetadabhyupagataṃ viśeṣaṇasya viśeṣyasya cārthasyābhāvāt kimviṣayaṃ jñānaṃ pratyakṣaṃ ca syāditi hīyate .
kiñcānyat --cakṣurādijñāneṣvata ityādi yāvadanumānavirodhaḥ . cakṣurādīndriyabuddhayaḥ svaviṣayanirbhāsasvarūpamātrā eva, jñānatvāt, vastutvāt, sattvāt, taimirikādijñānavat . ataścakṣurādivijñāneṣu
svanirbhāsavyatiriktaprameyābhāvaḥ . tataśca taimirikasya keśonduka-maśaka-makṣikā-dvicandrādidarśanavat sā
tu asatsatpratipattireva, asadavastu sadvastu iti pratipattiḥ . tasmāddhetorasatsatpratipatterviparyayapratipattestasya jñānasyāpratyakṣatvaṃ prasiddhamalātacakrādijñānavat, tena apratyakṣatvena prasiddhena tvayā pratijñātaṃ
tatpratyakṣatvaṃ nirākriyate, tannirākaraṇādanumānavirodhaḥ . nanu pratyakṣanirākaraṇāt pratyakṣavirodho'yaṃ
kathamanumānavirodhaḥ ? ityatrocyate--tvanmatena pratyakṣadharmasya vikalpasyoktānumānena nirākaraṇānnirvikalpakapratyakṣatvābhāvāt katamat tat pratyakṣaṃ yena nirākriyeta yadvā nirākuryāt ? ato'numānavirodha evāyam .
kiñcānyat--ghaṭasaṅkhyotkṣepaṇasattāghaṭatvādyākārajñānānāmapi pratyakṣatvaprasaṅgaḥ . kathamiti cet,
ucyate --yathā cotretyādi dārṣṭāntikaṃ muktvā dṛṣṭāntaṃ tatsādharmyaṃ ca varṇayati . yathā cātra bhavanmatena
samānānekārthajanyendriyasvārthāt, samānena nīlavarṇenā'nekena paramāṇusaṅghātalakṣaṇenārthena janya indriyasvārthaḥ, nāsādhāraṇo vastvabhimatasvalakṣaṇasvārthaḥ, kasmāt ? tattyaktvā tatrānekārthajanyatvāt svārthe sāmānyagocaraṃ jñānam pra॰ samu॰ 1 . 4 iti vacanādanyādṛśaḥ svārthasyeṣṭatvāt, tādṛśaḥ svārthād yadutpadyate

pramāṇam, samānānekārthātathābhūtārthānnīlādisaṅghātāt prajñaptisata ālambanāt
paramārthasadākāro labhyate, ta eva hi paramāṇavo nīlāditvenābhāsante iti tadviṣayaṃ
jñānaṃ pratyakṣamiṣṭaṃ tathā ghaṭasaṅkhyādyākārebhyaḥ pratyakṣajñānajanakārthasadharmabhyaḥ samānānekārthajanyendriyasvārthebhyaḥ samānānekārthātathābhūtārthebhyaḥ paramārthasadākāro lapsyate
iti ghaṭādijñānaṃ pratyakṣaṃ syāt, saṃvṛtisadālambanatvāt, nīlādijñānavat . nīlādijñānaṃ vā na pratyakṣaṃ syāt, ghaṭādijñānavat . ta eva hi te paramāṇava ābhāsante .
evamubhayostulye janakatve kuta etat--nīlādyābhāsaṃ jñānaṃ pratyakṣaṃ na ghaṭādyābhāsamiti . yathaiva hi paramāṇvavayavasamudāye ta evābhāsante tathā ghaṭādijñāneṣvapi samuditāsta evābhāsante, tathāstheṣveva ghaṭabuddhiḥ pravartate prajñaptiśca evaṃ tathāstheṣveva
nīlādirūpabuddhiḥ pravartate prajñaptiśca .
jñānam ityabhisambhantsyate, tadapi ca taimirakavadapramāṇam, timire bhavaṃ taimiram, yathā dvicandradarśanaṃ tathā samānenāpyanekavarṇamaṇisamūhena janya indriyasvārtho mecakastasmādutpadyamānaṃ tadapi ca
taimirakavadapramāṇam . kutaḥ ? yasmāt samānānekārthāt tasmādatathābhūtārthāt tannīlādisaṅghātājjñānamutpadyate,
atathābhūtārthatvamasya saṃvṛtisattvamata āha --samānānekārthātathābhūtārthānnīlādisaṅghātāt prajñaptisata
ālambanāt saṃvṛtisataḥ paramārthasadākāro nīlādiko labhyate, yatasta eva hi paramārthasantaḥ paramāṇavo
nīlāditvenābhāsanta iti tadviṣayaṃ jñānaṃ nīlādipratyakṣamiṣṭam . tathā nirākṛtebhyaḥ pratyakṣatvena ghaṭasaṅkhyādyākārebhyo ghaṭasaṅkhyotkṣepaṇasattāghaṭatvādyākārebhyaḥ pratyakṣajñānajanakārthasadharmabhyaḥ, katamena
sādharmyeṇa sadharmabhya iti cet, ucyate --samānānekārthajanyendriyasvārthebhya ityetatsadharmabhyaḥ . kimuktaṃ
bhavati ? samānānekārthātathābhūtārthebhyaḥ, paramārthasadākāro lapsyate nīlādisaṅghātavadityatastadupasaṃhṛtya sādhanamāha --ghaṭaḥ saṃyukto viyuktaḥ paro'paraḥ spandata ityādi jñānaṃ pratyakṣaṃ sa ca tadviṣayaḥ
pratyakṣaḥ syāt, saṃvṛtisadālambanatvāt, nīlādijñānavat . nīlādijñānaṃ tadarthaśca na pratyakṣe vā
syātām, saṃvṛtisattvāt, ghaṭādijñānārthavat . vāśabdasya vikalpārthatvādubhayatra jñānotpādakārthāviśeṣāt . tat samarthayati --ta eva hi te paramāṇavo ya eva ghaṭāditvenābhāsante ya eva nīlāditvenābhāsanta
iti . evamubhayornīlādighaṭādijñānayostulye janakatve tat kuta etat--nīlādyābhāsaṃ jñānaṃ
pratyakṣaṃ na ghaṭādyābhāsamiti ? svarucimātrādanyat kāraṇaṃ nāstītyarthaḥ .
yathaiva hītyādi yāvat samuditāsta evābhāsanta iti buddhāvābhāsanasāmarthyāviśeṣācca janakahetvaviśeṣameva darśayati . atra ca yathā paramāṇvavayavasamudāye ta eva nīlapratyavabhāsatvājjñānasyākārasanniveśaviśiṣṭāḥ sāmānyata ābhāsante tathā ghaṭādijñāneṣvapi ākāraviśeṣeṇa samuditāsta
evābhāsante, nānyo ghaṭo nāmāsti yastathābhāseta . tathāstheṣu tena prakāreṇa sthiteṣu rūpādiṣveva ghaṭa

athocyeta--nīlādisamudāye dravyasadākāro vidyate, tadaṇvātmakatvāt tathāsattvāt tatpratyakṣatvaṃ nyāyyam . na tu ghaṭādyākāraḥ, atatparamāṇutvāt tathā'sattvāt . etacca tulyamubhayatrāviśeṣāt . yathaiva tasmin ghaṭādyanākāratā tadanaṇutvāt tathā'sattvāt evaṃ rūpādyākārasyānākāratā sañcitasyaindriyakatvādālambanatvāt tadanaṇutvāt tathā'sattvādanyathā'viṣayatvādanālambanatvādapratyakṣatvāt .
pakṣāntarāpattiścaivaṃ yathā te vidyante tathā ta ālambanamiti . yathā coktaṃ pratyekaṃ
iti buddhiḥ pravartate prajñaptiśca evaṃ tathāstheṣveva paramāṇuṣu nīlādirūpabuddhiḥ pravartate prajñaptiśceti
sarvamubhayatra tulyam .
atra pareṇobhayorvaidharmyapradarśanārthamathocyeta--nīlādisamudāya ityādi yāvat tadaṇvātmakatvāt
tathāsattvāditi . nīlādisamudāye nīlādidravyasadākāraḥ paramārthasadākāraḥ sa vidyate . kiṃ
kāraṇam ? tadaṇvātmakatvāt teṣāṃ nīlādīnāmaṇvātmakatvāt aṇūnāṃ dravyasattvāt . tatpratyakṣatvaṃ
nyāyyam, nyāyādanapetaṃ nyāyyaṃ yuktamityarthaḥ, tadviṣayasya ca jñānasya pratyakṣatvaṃ tatpratyakṣatvam . na tu
ghaṭādyākāro na tvasti ghaṭasaṅkhyotkṣepaṇādyākāraḥ, atatparamāṇutvāt, tasyākārasya paramāṇutvaṃ tatparamāṇutvam, na tatparamāṇutvamatatparamāṇutvam, ato'tatparamāṇutvāt . tataḥ kim ? tathā'sattvāt, tena
prakāreṇāsattvāt paramāṇutvena teṣāṃ ghaṭādyākārāṇāmasattvāt .
atrācārya uttaramāha --etacca tulyamubhayatrāviśeṣāt, paramāṇujanyatvādeva nīlādighaṭādyākārapratyakṣayoḥ . yathaiva tasmin rūpādisamudāye ghaṭādyanākāratā tadanaṇutvāt, tasya ghaṭādyākārasyānākāratā tasyākārasyānaṇutvāt, tathā'sattvādanaṇusattvena ghaṭādyākāreṇāsattvādaṇutvenaivāsattvāt . evaṃ
rūpādyākārasyānākāratā anantaroktahetoḥ sañcitasyaindriyakatvāt paramāṇusamudāyasyaindriyakatvāt
tasyaivālambanatvāt, asañcitasyātīndriyatvādata evānālambanatvāt, tadanaṇutvāt tasya sañcitasyaindriyakasyālambanasyānaṇutvāt tathā'sattvādanaṇutvādevāsattvāt, anyathā'viṣayatvāt paramāṇutvenā-
viṣayatvāt, aviṣayatvādeva anālambanatvāt, ata eva apratyakṣatvāt .
kiñcānyat --pakṣāntarāpattiścaivam . yadābhāsaṃ teṣu jñānamutpadyate tathā ta ālambanam
pra॰ samu॰ vṛ॰ 1 . 15 ityevaṃ pakṣaṃ parityajya yathā te vidyante tathā ta ālambanamityayaṃ pakṣa āśrito
bhavati, pakṣāntaragamanaṃ ca vādāvasānāyeti . kiñcānyat, asminnapi ca pakṣe tvayaiva vasubandhuṃ pratyuktā ye
doṣāste tavāpi syuḥ . yasmāt tvayāpi cāyaṃ pakṣo'ṅgīkṛta eva . kathamiti cet, taddarśayati --yathā ca
pratyakṣotpattibījasañjananārthamuktam--pratyekaṃ ca te samuditāḥ kāraṇamiti . tatrānekārthajanyatvāt
svārthe sāmānyagocaram pra॰ samu॰ 1 . 4 ityasya vyākhyāyāṃ punarvasubandhuṃ dūṣayitukāmena vikalpitaḥ
sa evārthaḥ--kiṃ yathā vidyamānā anyābhāsasyāpi vijñānasya kāraṇaṃ bhavanti tathā pratyakṣasyālambanaṃ
rūpādayaḥ iti pūrvapakṣatvena . etayośca vacanayorekākārārthatvādasāvapi pakṣo'bhyupagatastvayā . tataḥ ko

ca te samuditāḥ kāraṇam pra॰ samu॰ vṛ॰ 1 . 15 . evamapi na ta ālambanamatīndriyatvāt .
evamvievaṃvidhālambanatāyāṃ ca dhūmo'gnipratyakṣajñānālambanaṃ syāt, tathā vidyamānatve'nyathābhāsasyāpi jñānasya kāraṇībhavanāt, tvaduktapratyakṣālambanavat . cakṣurādyapi
vālambanaṃ syāt .
na ca grāhyasya nīlāderviṣayasya cakṣurādivijñānasya nīlādiparamāṇava āla-
doṣa iti cet, evamapi na ta ālambanamatīndriyatvādindriyagocarātītatvād gaganavadindriyajñānālambanaṃ na bhavanti paramāṇavaḥ .
kiñcānyat, uttaradoṣa ucyate'bhyupagamyāpi evaṃvidhālambanatāyāṃ cetyādi yāvat tvaduktapratyakṣālambanavaditi . anyathā vidyamānāḥ paramāṇavo'tīndriyatvena vidyamānāḥ samūhābhāsasyāpi
jñānasya kāraṇaṃ bhavanti ityevaṃvidhālambanatāyāṃ satyāṃ dhūmo'gnipratyakṣajñānālambanaṃ syāt, tathā
vidyamānatve'nyathābhāsasyāpi jñānasya kāraṇībhavanāt . dhūmatvena vidyamāno dhūmo'gnyābhāsasyānyābhāsasyāsvābhāsajñānasya kāraṇībhavannupalabhyata iti pakṣadharmatvamastyasya . tvaduktapratyakṣālambanavaditi
dṛṣṭānte tasya sapakṣānugamanaṃ darśayati . yathā tvaduktasya pratyakṣasyālambanaṃ paramāṇavo'nyathā vidyamānāḥ paramāṇutvena vidyamānāḥ samūhābhāsajñānasya kāraṇaṃ bhavanti tathā dhūmo'pi tatsādharmyāt tajjanitajñānālambanasyāgneḥ pratyakṣālambanatayā vyāptatvāt pratyakṣālambanatāmātmanaḥ sādhayati . dhūmanimittāgnijñānaṃ vā
pratyakṣaṃ syāt, tathā vidyamānatve'nyābhāsavijñānajanakārthālambanatvāt, tvaduktapratyakṣavat . tatsādharmyādeva
vā tvaduktapratyakṣaṃ sahārthenāpratyakṣaṃ syād dhūmajanitāgnyarthajñānavat .
kiñcānyat, tasmādeva hetoścakṣurādyapi vālambanaṃ syāt, evamayamatiprasaṅgadoṣa evaṃvādinaḥ .
yadi kāraṇamālambanaṃ vijñānasyānyābhāsasyāpiṣṭaṃ tataścakṣurādīndriyāṇi cakṣurādivijñānānāmālambanāni syuḥ,
anyathā vidyamānatve'nyābhāsasyāpi vijñānasya kāraṇībhavanāccakṣurindriyaṃ cakṣurvijñānasyālambanaṃ syād
rūpādiparamāṇuvat . tajjñānaṃ vā cakṣurindriyālambanaṃ syāt, tajjanyatve satyanyābhāsatvāt, paramāṇujanyarūpavijñānavat . evaṃ śrotrādijñānāni . paramāṇvālambanatvamabhyupagamyāyaṃ doṣa uktaḥ .
na ca grāhyasya nīlāderviṣayasyetyādi . cakṣurādibhirgrāhyasya nīlādeḥ samūhātmakasya, viṣayo
gocaraḥ, sambandhi cakṣurādivijñānam, tasya nīlādiparamāṇavo na ālambanam, anyathā paramārthato
vidyamānatvāt . anyatheti svābhāsādanyathābhāsante na tathā paramārthato vidyante paramārthatastu svalakṣaṇā
apyagrāhyā vidyante, tasmādanyathā paramārthato vidyamānatvāt cakṣurādivannīlādigrāhyaviṣayajñānālambanā
na bhavanti paramāṇavaḥ . yathā cakṣurādīndriyāṇyanyathā paramārthato'nīlādiparamāṇvātmakāni santi anyathā
nīlādijñānotpattau hetubhāvaṃ bibhrati nālambanāni tathā paramāṇava iti . itaśca paramāṇvālambanaṃ na bhavati

mbanam, anyathā paramārthato vidyamānatvāt tadasādhāraṇaviṣayatvādvā, rasajñānavat .
nanu ca pratyekameva te samuditāḥ kāraṇam, tathāsanta eva samuditāḥ paramāṇavaścakṣurādijñānotpattihetutvādālambanam, tadavasthānāṃ jñānotpādanaśaktyabhivyakteḥ,
cakṣurādiparamāṇūnāmiva . na hyeka indriyaparamāṇurviṣayaparamāṇurvā vijñānamutpādayitumalam, na tatsamudāyaḥ prajñaptisattvāt . pratyekakāraṇatāyāmaṇūnāṃ samudāye
darśanaśaktivyaktiḥ, śibikāvāhakasamudāyavahanaśaktivat, andhapaṅktivat pratyekādarśanavailakṣaṇyena .
cakṣurvijñānam, tadasādhāraṇaviṣayatvādvā, tasyāsādhāraṇaviṣayatvāccakṣurvijñānasya . asādhāraṇa ekaiko
nīlaparamāṇurviṣayo'syeti tadasādhāraṇaviṣayatvam, tacca siddham, pratyekaṃ ca te samuditāḥ kāraṇam
pra॰ samu॰ vṛ॰ 1 . 15 iti vacanāt . tasmādasādhāraṇaviṣayatvādvā rasajñānavat, yathā rasajñānamasādhāraṇaviṣayatvānnīlaparamāṇvālambanaṃ na bhavatyevaṃ cakṣurvijñānamapi . vāśabdāt tannīlaparamāṇavaścakṣurviṣayā
na bhavanti, asādhāraṇaviṣayatvāt, asādhāraṇāśca te viṣayāśca, rasajñānavat, rasajñāne iva rasajñānavat, yathā rasajñāne rasalakṣaṇo'rtho'sādhāraṇaviṣayatvāt tvanmatenaiva cakṣurvijñānaviṣayo na bhavati evaṃ
nīlaparamāṇava iti .
itara āha --nanu ca pratyekameva te samuditāḥ kāraṇamityādi yāvadandhapaṅktivat pratyekādarśanavailakṣaṇyeneti . nanu mayā viśeṣyoktam--pratyekameva te samuditāḥ kāraṇamiti . kimuktaṃ bhavati ?
tathāsanta eva paramāṇutvena paramārthasanta eva samuditāḥ paramāṇavaścakṣurādijñānotpattihetutvādālambanam . kiṃ kāraṇam ? tadavasthānāṃ jñānotpādanaśaktyabhivyakteḥ, samudāya avasthā yeṣāṃ te tadavasthāḥ,
tadavasthā eva hi jñānamutpādayituṃ śaktāḥ, sā hi jñānotpādanaśaktiḥ pratyekaṃ vidyamānāpi nābhivyajyate,
samudāye'bhivyajyate . ko dṛṣṭāntaḥ ? cakṣurādiparamāṇūnāmiva pratyekaṃ rūpadarśanaśaktānāmapi na sā
śaktirabhivyajyate samudāye tvabhivyajyate, tadvadālambanaparamāṇūnāmapi . viṣaya-viṣayiparamāṇūnāṃ pratyekaṃ
tacchaktīnāmapyasamuditānāṃ śaktyabhāvaṃ tulyaṃ darśayati --na hyeka indriyaparamāṇurviṣayaparamāṇurvā vijñānamutpādayitumalamiti . na tatsamudāyaḥ prajñaptisattvāt, nāpi teṣāmindriyaviṣayaparamāṇūnāṃ samudāyo vijñānamutpādayitumalaṃ prajñaptisattvāt paramārthato'sattvādityarthaḥ . tasmādekamekaṃ prati kāraṇabhāvaḥ
pratyekakāraṇatā, tasyāṃ satyāmeva pratyekakāraṇatāyāmaṇūnāṃ samudāye darśanaśaktivyaktiḥ . kimiva ?
śibikāvāhakasamudāyavahanaśaktivat, yathā śibikāvāhakānāṃ pratyekaṃ vidyamānaiva sā vahanaśaktiḥ
samudāye'bhivyajyate tathendriyaviṣayaparamāṇūnāṃ darśanadṛśyaśaktiḥ . vaidharmyeṇa andhapaṅktiḥ pratyekādarśanavailakṣaṇyena, yathāndhānāṃ pratyekamasatī darśanaśaktivyaktistatpaṅktāvapi na bhaviṣyati tathehendriyaviṣayadraṣṭṛdṛśyaśaktayo nābhaviṣyan, bhavanti tu . tasmāt pratyekaṃ vidyamānaśaktaya evendriyaviṣayaparamāṇavaḥ samudāye'-
bhivyaktaśaktayo bhavantīti .


nanvevamabhyupagatanirākaraṇaphalaiveyaṃ pratyakṣavyavasthā, asañcitaparamāṇvālambanaśrayaṇāt pratyekadarśanaśaktikhyāpanājjanakānanyathātvāt sañcayābhāvāt .
ādipratijñānavat svalakṣaṇaviṣayatvapratisamādhānena nirvahaṇametadanekārthajanyasvārthasāmānyagocaranirasanam . pratyavekṣitapūrvāparānumatanigamanaparigraheṇa vā

atrocyate --nanvevamabhyupagatanirākaraṇaphalaiveyaṃ pratyakṣavyavasthā . abhyupagataṃ sañcitālambanāḥ
pañca vijñānakāyāḥ abhi॰ pi॰ iti, tasyābhyupagatasya nirākaraṇaṃ phalamasyāḥ pratyakṣavyavasthāyāḥ .
kutaḥ ? asañcitaparamāṇvālambanaśrayaṇāt, pratyekaṃ darśanaśaktimatāmindriyaviṣayaparamāṇūnāṃ darśanaśaktivyaktirityasyāṃ kalpanāyāṃ nanvasañcitāḥ paramāṇavaścakṣurvijñānotpādanaśaktā ityetadāśritaṃ bhavati pañcānāṃ
vijñānakāyānāmasañcitālambanatvam . taccābhyupagataṃ niruṇaddhi sañcitālambanatvamidaṃ kalpanāntarāśrayaṇam .
kiṃ kāraṇam ? pratyekadarśanaśaktikhyāpanāt, śibikāvāhakasādharmyāt ta eva hi darśanaśaktiyuktāḥ
pratyekamiti bhavati . syānmatam--nanu pratyekaśaktānāmeva sañcaye tacchaktyabhivyaktirityuktam . ācārya
āha--satyam, uktametat, ayuktam, kiṃ kāraṇam ? janakānanyathātvāt, na hi jñānasya janakebhyaḥ
paramāṇubhyo'nyaḥ sañcayo'stīti prāgetad vistareṇa pratipāditam, tasmājjanakānanyathātvāt sañcayābhāvāt pratyekaṃ darśanaśaktyabhivyaktipratyakṣavyavasthā abhyupagatanirākaraṇaphalaiveyam . athavā janakānāmanyaḥ
prakāro'nyathā, tadbhāvo'nyathātvam, tatpratiṣedho janakānanyathātvam, tasmājjanakānāṃ paramāṇūnāmatīndriyāṇāmananyathātvādaindriyakatvavyavasthānābhāvāt sañcayasyārthāntarabhūtasyābhāvādasañcitaparamāṇvālambanaśrayaṇaṃ
tadavastham .
athavā yuktaiṣā kalpanā tvayāśrayituṃ svalakṣaṇaviṣayaṃ pratyakṣam ityetatpratijñānasaṃvāditvāt tannirvoḍhukāmena . yasmāt pratyekaṃ te samuditāḥ kāraṇam pra॰ samu॰ vṛ॰ 1 . 15 ityetat pratyakṣaviṣayasamarthanavacanamādipratijñānena tulyaṃ vartata iti ādipratijñānavat, ādipratijñānānurūpam, yā hi pratijñā
svalakṣaṇaviṣayaṃ pratyakṣam iti saitena vacanena niruhyate, yasmāt svalakṣaṇaviṣayatvapratisamādhānena
nirvahaṇametat svalakṣaṇaviṣayaṃ pratyakṣam iti ādau pratijñāya pratyekaṃ te samuditāḥ kāraṇamiti bruvatā'ṇūnāṃ svalakṣaṇatvāt pratyavekṣitapaurvāparyasādhyasādhanasambandhaṃ hi vaktavyam . aho sādhu, kintu punaratra
devānāṃpriya bhavato doṣajātam . kiṃ tat ? anekārthajanyasvārthasāmānyagocaranirasanam, tatrānekārthajanyatvāt svārthe sāmānyagocaram pra॰ samu॰ 1 . 4 iti codyottarapakṣaparigraheṇa pratyavekṣitapaurvāparyasausthityārthanigamanavacanamanena tu nirasyate . atha mā bhūdeṣa doṣa iti pratyavekṣitapūrvāparānumata-

ādipratijñātārthanirasanam .
anekāntavaddvayorantayoravasthātavyam--pratyekatāyāṃ cāvastheyamagnyambhovacca
tadaśakyaśakte samudāye, sākṣāt tvaduktatattvatvādanekaikatvabhṛśagatyarthasamudāyaparigrahācca .
itarathāpi caiṣāṃ samudāya eva na syāt, pratyekamabhūtatvāt, vandhyāputravat .
bauddhairevoktā trayātiriktasaṃskṛtakṣaṇikānityatvābhyupagamena sahāsaṅgatirasya, pratyeka-
nigamanaparigraheṇa vā ādipratijñātārthanirasanam . vāśabdasya vikalpatvāt svalakṣaṇaviṣayapratyakṣatvaṃ vā nirasyate, anekārthajanyasvārthasāmānyagocaratā vā, ubhayaṃ vā nirasyata iti .
kiñcānyat, pratyekaṃ te samuditāḥ kāraṇamiti vacanādavyastā ityetadarthādāpannamiti tadeva punaḥ
smārayati doṣāntaraiḥ --anekāntavad dvayorantayoravasthātavyam . dvāvantau dvau deśau, dvayordeśayoravastheyaṃ
taiḥ paramāṇubhirekataḥ pratyekasamuditaiḥ . kimiva ? anekāntavat . anekāntena tulyaṃ vartata ityanekāntavat,
yathā dravyāntaparyāyāntayoravatiṣṭhamānāḥ paramāṇavasta eva tatsamudāyaśceti vyapadiśyante tathā pratyekatāyāṃ
cāvastheyamityanekāntasādharmyaṃ darśayati . caśabdaḥ samuccaye, kiṃ samuccinoti ? samudāyamuparitanam, 
pratyekatāyāṃ ca samudāye cāvasthātavyamiti . agnyambhovacca tadaśakyaśakte samudāye, agneḥ śakyaṃ
dahanādi hlādanasnehanādyaśakyam, ambhasastu snehanahlādanādi śakyamaśakyaṃ dahanādi, tadaśakye śaktastadaśakyaśaktaḥ pratyekāśakye śaktaḥ samudāyaḥ . vākyārthastu lokavyāpino'pi paramāṇavaḥ saṅghātabhedapariṇāmāpekṣā eva cākṣuṣatvādibhājo bhavanti nānyathetyubhayāntātyāgavādino jainā yad vadanti tadeva tavāpyāpannam . kutaḥ ? sākṣāttvaduktatattvatvāt, tvayaiva sākṣāduktaṃ tattvameṣāṃ paramāṇūnām pratyekaṃ cakṣurvijñānotpādane na śaktāḥ, samuditāḥ śaktāḥ iti . evaṃ tāvat sākṣādanekāntābhyupagamaḥ . arthāpattyā
vābhyupagata eva, anekaikatvabhṛśagatyarthasamudāyaparigrahācca . samityekībhāve, sa caikībhāvo'nekasya,
iṇ gatau pā॰ dhā॰ 1045, ayanaṃ gamanaṃ gatirāya iti paryāyāḥ, utkaṭāya udāyaḥ, saṅgato bhṛśamāyaḥ, samudāyaśabdasya tatparigrahāt pratyekaṃ te samuditā anekaikībhūtabhṛśagatayaḥ ityarthaḥ kṛtaḥ, tasmāccānekāntavādābhyupagamaḥ .
kiñcānyat, itarathāpi caiṣāṃ samudāya eva na syāt, nyāyato'pītyarthaḥ, etat pratijñānam .
samudāya eva na syāt, pratyekamabhūtatvāt, vandhyāputravadityeṣa nyāyaḥ, yathā pratyekamabhūtānāṃ vandhyāputrāṇāṃ samudāyo nāsti tathā paramāṇūnāmiti . nanvayamanyāyaḥ pratyekamabhūtatvāsiddheḥ paramāṇūnāmiti
cet, netyucyate, bauddhairevoktā trayātiriktasaṃskṛtakṣaṇikānityatvābhyupagamena sahāsaṅgatirasya .

tvaprāptyanantarameva vinaṣṭatvāt . pratyekatvaprāptirapi caivaṃ naiva, asattvāt, vandhyāputravat . sahotpādādadoṣa iti cet, na, tulyatvāt . kiṃ bhūtasya sahatā ? abhūtasya ? yadi bhūtasya bhavanānantaravinaṣṭatvāt kutaḥ sahatā, uktavadasattvāpattereva ?
yaduktaṃ vaḥ siddhānte—
buddhibodhyaṃ trayādanyat saṃskṛtaṃ kṣaṇikaṃ ca tat .   iti .
ākāśa-pratisaṅkhyā-'pratisaṅkhyānirodhākhyāt trayādanyat pratyayajanitatvāt saṃskṛtam, saṃskṛtatvācca
kṣaṇikānityam, kṣaṇo'syāstīti kṣaṇikam, kṣaṇamātramevāsya kālo na parata iti kṣaṇikānityameva na kālāntarāvasthāyyanityatvaṃ laukikābhimataghaṭādivadityetenābhyupagamena saha pratyekaṃ te samuditāḥ kāraṇamityasyābhyupagamasya saṅgatirnāsti . kiṃ kāraṇam ? pratyekatvaprāptyanantarameva vinaṣṭatvāt, ekaikasya
paramāṇoḥ svarūpalābhasamanantarameva vinaṣṭatvāt kaḥ pratyekasamudāyaḥ ? ko vā deśato'tyantaṃ rūpādibhedena
yāvadanabhilāpyatathāvasthānāṃtayāvaśyaṃ bhidyamānānāṃ pratyekaṃ bhāvaḥ ? iti siddhaṃ pratyekamabhūtatvaṃ deśataḥ kālataścāvasthāntarāprāpteriti . pratyekatvaprāptirapi caivaṃ naiva, nirmūlata eva paramāṇūnāṃ yāpi pratyekatvaprāptiḥ sāpi
caivamuktavidhinā naivāsti, svarūpaprāptimātradeśakālāpratīkṣitvavināśitvādasattvāt, vandhyāputravat, yathā
vandhyāputrāṇāṃ pratyekatvaprāptirnāsti tathā paramāṇvabhimatānāṃ tathānavasthānāmabhāvānna pratyekatvaprāptiriti .
sahotpādādadoṣa iti cet, teṣāṃ paramāṇūnāmasattvamasiddhaṃ tathānavasthānāmapi deśaikyena
kālaikyena ca sahotpādābhyupagamāt, tasmādasti pratyekatvaprāptiriti . etacca na, tulyatvāt paramāṇvasattvasya, deśakālabhedotpādāsattvena sahotpādāsattvasya tulyatvāt, vikalpadvaye'pi yaugapadyāsiddheridamasi
tvaṃ praṣṭavyaḥ --kiṃ bhūtasya sahatā ? abhūtasya ? iti vikalpadvayānativṛttereṣa praśna ubhayathāpi na ghaṭata
ityuttaraṃ vaktumanasaḥ . itara āha--abhūtasya sahatetyayukto vikalpaḥ, ka evaṃ brūyāt abhūtasya khapuṣpasyeva satā'satā vā sahatā iti yataḥ sa vikalpaḥ pūrvapakṣyate ? tasmādbhūtasya sahateti brūmaḥ . atrācārya
āha--tvamevaitadvikalpadvayaṃ tathāvasthāḥ pratyekaṃ samuditāḥ kāraṇaṃ paramāṇavaḥ iti bruvāṇaścintaya
ka evamāheti . kiṃ na etena ? yo bravīti sa bravītu, yadi bhūtasya yadi tāvad bhūtasya sahotpādaḥ,
bhavanānantaravinaṣṭatvāt kṣaṇikavāde kutaḥ sahatā ? nāstyatra kāraṇaṃ sahatve kasyacit kenacidityarthaḥ .
uktavadityatideśāddeśakālābhyāmatyantabhede nirabhilāpyasvabhāvānāṃ pratyekatvaprāptireva nāstītyuktaṃ tathā teṣā
masattvāpatterevāṇūnāṃ kutaḥ sahatā ityabhisambandhaḥ . pratilabdhasahatvasya cotpāda ucyate tvayā, tattu

athābhūtasya vandhyāputrasamudāyo'pi syāt, abhūtatvādasthitatvāt, aṇusamudāyavat . santānāditi cet, so'pyevameva .
athocyeta--bāhyavastusvatattvapratipattijanitaḥ sarva evaiṣa virodhasaṃkleśaḥ .
vijñānamātrakamidaṃ tribhuvanam . na dravyasaṃvṛtyādi tato bhinnamasti .
nanu devānāṃpriya ! tvanmatavadeva vijñānavādavidhvaṃsanārtha evāyamārambhaḥ .
sahatvaṃ yaugapadyamapratilabdhamasattvāpattereva . tasmāt sahotpādādadoṣaḥ ityaparihāraḥ . athābhūtasyotpādo yaugapadyeneṣyate sāpi sahatā nopapadyate'niṣṭaprasaṅgāt . kimaniṣṭam ? vandhyāputrasamudāyo'pi syādityaniṣṭam . kutaḥ ? abhūtatvādasthitatvādaṇusamudāyavaditīdaṃ sākṣādaniṣṭāpādanam . aṇusamudāyo'pi
na syādabhūtatvādasthitatvādvandhyāputrasamudāyavat . abhūtatvamasthitatvaṃ ca hetudvayaṃ śūnyakṣaṇikavādinoḥ
siddhatvāduktam . santānāditi cet, syānmatam--abhūtatvamasthitatvaṃ ceṣyate teṣām, tathāpi janmavināśasantānasyāvyavacchedāt sthitatvamastyataḥ sahotpādādadoṣa iti . etaccāyuktam, yasmāt so'pyevameva, so'pi santāno bhūto vā syādabhūto vā ? yadi bhūtaḥ kutaḥ sahatā, uktavad bhavanānantaravinaṣṭebhyo'nyasya santānasyābhāvāt ? asti cet tadvilakṣaṇo nityo'nya iti sarvakṣaṇikapratijñāhāniḥ . athābhūtaḥ,
vandhyāputravadityādyabhihitadoṣākāṅkṣameva .
athocyeta--bāhyavastusvatattvetyādi yāvat tato bhinnamastīti . athetyadhikārāntare, atha
sañcitālambanaviṣayajñānapakṣe kalpitāḥ kalpitā upapattayo viphalā bhavanti sadoṣāśceti taṃ parityajyedamucyeta --sarva evaiṣa virodhasaṃkleśo bāhyavastutattvapratipattijanitaḥ, vijñānād bāhyaṃ vastutattvamasti
iti pratipattau satyāṃ jāyate'yaṃ saṃkleśaḥ . yadi paramāṇava ālambanaṃ tato'tīndriyatvasañcitālambanatvādyabhyupagamavirodhaḥ; atha samudāyaḥ, asattvāt khapuṣpavadanālambanameva; pratyekaṃ te samuditāḥ, svavacanavirodhādidoṣaḥ proktanyāyenetyevamādivirodhodbhāvanajanitena cittasaṃkleśena kimarthaṃ bādhyāmahe ? evaṃ tu sarvadoṣavinirmuktamidaṃ kalpanāntaramāśrayāmahe --vijñānamātrakamidaṃ tribhuvanam . yaduktam—
dyaiḥ kṣamā vāyurākāśaṃ sāgarāḥ sarito diśaḥ .antaḥkaraṇatattvasya bhāgā bahiriva sthitāḥ ॥ vākyapa॰ 3 . 7 . 41 iti .
na dravyasaṃvṛtyādi, na punaretasyāṃ kalpanāyāmevamvidhaḥmevaṃvidhaḥ saṃkleśo'sti yat idaṃ saṃvṛtisadidaṃ paramārthasadidamaindriyakamatīndriyamityādi vikalpyamānaṃ vijñānādvyatiriktamarthajātamicchatāṃ syāt, na tu tat tato
bhinnamasti . tasmādanarthako vicāra iti .
atrocyate --nanu devānāṃpriya tvanmatavadeva vijñānavādavidhvaṃsanārtha evāyamārambhaḥ . yathedaṃ

tiṣṭhatu tāvad bāhyārthābhāve vijñeyatvābhāvo vijñeyatvābhāve ca vijñānatvābhāvaḥ .
vijñānaṃ hi pratyakṣādi . tatra katamad vijñānamātramidaṃ sarvaṃ traidhātukam ? na tāvat
pratyakṣavijñānamātram, tasyaivamavasthatvāt . nānumānavijñānamātram, tasyāpi tatpūrvakatvāt tadasiddhāvasiddheratantvapaṭavat . na saṃśayabhrāntyādikalpanāvijñānamātraṃ
kalpanāpoḍhaṃ pratyakṣamityetasya tvanmatasya tatsaṃvādino buddhavacanasya ca vidhvaṃsanārtho'yaṃ mamārambhastathā
vijñānamātravādavidhvaṃsanārtho'pyayamevārambhaḥ, tvattīrthakarābhihitatvāt tasyāpi . athavā tatparamārthatvāt
tatpratipādanārthatvācca sarvadeśanānāṃ bauddhīnāṃ tadvidhvaṃsanārtha evāyamārambhaḥ . etadapi pramāṇābhāvādayuktamiti
grāhyam, pramāṇābhāvaśca prameyābhāvāditi sa doṣaḥ sthita eveti darśayati --tiṣṭhatu tāvadityādi . taṃ
copāyena darśayiṣyannāha --bāhyārthābhāve vijñeyatvābhāvaḥ, tasya vijñānamātratvāt . vijñeyatvābhāve ca
tasya vijñānatvamapi nāsti, vijānātīti hi vijñānam, kiṃ vijānāti vijñeyābhāve ? tataḥ prameyatvābhāvāt pramāṇatvābhāvaḥ pratyakṣasyeti jñeya-jñāna-pramāṇa-prameyatvavilakṣaṇaṃ khapuṣpavat kiṃ tat pratyakṣaṃ nāma ?
ityeṣa doṣo durnivāraḥ, sa tāvat tiṣṭhatu . idaṃ tāvadastitvābhyupagamenaivānyathā vicāryate --vijñānaṃ
hītyādi . hiśabdo dṛṣṭāntārthe, dṛṣṭaṃ hi loke vijñānaṃ pratyakṣādi, pratyakṣamanumānaṃ ca pramāṇe
vijñāne . ādigrahaṇāt saṃśayaviparyayānadhyavasāyalakṣaṇāni ca vijñānāni pramāṇābhāsābhimatāni . idamasi tvaṃ praṣṭavyaḥ --tatra nirdhāryaṃ katamad vijñānamātramidaṃ sarvaṃ traidhātukamiti, naikamapi vijñānamātraṃ
bhavatītyabhiprāyaḥ . brūyāstvam--pratyakṣavijñānamātramiti, tanna tāvat pratyakṣavijñānamātraṃ tasyaivamavasthatvāt, tasya pratyakṣavijñānasyaivamavasthā yathāsmābhirvyākhyātā na rūpādiviṣayā na samudāyaviṣayā na
cakṣurādinimittā saṃvṛtyā paramārthena vā yujyate iti tasmānna pratyakṣavijñānamātram . syānmatam--anumānavijñānamātramiti . tadapi nānumānavijñānamātram . kiṃ kāraṇam ? tasyāpi tatpūrvakatvāt, tasyāpyanumānasya tatpūrvakatvāt pratyakṣapūrvakatvāt . pratyakṣapūrvakaṃ hi svānubhavottarabhāvivikalpātmakamavikalpajñānasamanantarajanmā'numānaṃ mānasamaindriyamayogimānasapratyakṣapūrvakameveṣyate, tasyaiva pratyakṣasyāsiddhau kuto'numānasiddhiḥ ? ato nānumānamātramata āha --tadasiddhāvasiddhiratantvapaṭavat . yathā tantupūrvakasya paṭasya
tantvasiddhāvasiddhistatpūrvakatvāt tathā pratyakṣāsiddhāvasiddhiranumānasya . evaṃ tāvat pramāṇavijñānamātratvāsiddhiḥ . evaṃ tarhi saṃśayabhrāntyādikalpanāvijñānamātramastu, tadapi na saṃśayabhrāntyādikalpanāvijñānamātraṃ
vā, na saṃśayamātraṃ na bhrāntyādimātram, ādigrahaṇānna svapnānubhavānubhūtānukāramātraṃ na taimirikakeśondukādyākāramātram, sarvasyāsya kalpanātmakasya pramāṇābhāsasya ata eva pratyakṣapūrvakatvādeva tadasiddhāva

vā, ata eva . nānadhyavasāyamātram, anavagrahātmakatvāt tasya . tasmānna vijñānamātramityalamativikāśinyā saṅkathayā .
anayaiva ca diśā svavacanavyapekṣaivākṣepo'viśeṣaikāntavādino'pi . sarvasarvātmakatāyāṃ śrotrādivṛttiḥ pratyakṣam ṣaṣṭita॰ iti bruvato nirvikalpatvādvibhāgābhāvāt
siddheḥ . syānmatam--anadhyavasāyamātramastviti . tadapi nānadhyavasāyamātram, na asañcetitāvyaktasukhaduḥkhādisvarūpamityarthaḥ . kiṃ kāraṇam ? anavagrahātmakatvāt tasya, na hi tadatyantāsañcetitaṃ nāma
jñānamasti . yadyapyavyaktajñānamasti apaṭutvāt tadarthāvagrahātmakaṃ na bhavatyato vijñānameva na bhavati,
yasmād vijānātīti vijñānamiṣṭam, tacca na kiñcid vijānātīti nānadhyavasāyavijñānamātram .
tasmānna vijñānamātram, pramāṇapramāṇābhāsavijñāneṣvanantarbhāvāt katamad vijñānamātramidaṃ sarvam ? 
etebhyaśca vijñānebhyo vyatiriktasyānyasya vijñānasyābhāvānna kiñcidetadvijñānamātraṃ sarvam . ityalamativikāśinyā saṅkathayeti saṅkṣipyopasaṃharati pratyakṣalakṣaṇasya sarvathā dūṣitatvāt, itarathā hyadyāpi dūṣaṇavacanaprapañcasyānekasyāvakāśo'stīti . evaṃ tāvadviśeṣaikāntavādinā kalpitaṃ laukikapratyakṣavilakṣaṇaṃ pratyakṣaṃ
na ghaṭate, svavacanavyapekṣākṣepadustaravirodhatvāt .
anayaiva ca diśā svavacanavyapekṣaivākṣepo draṣṭavya iti vākyaśeṣaḥ . eṣo'tideśaḥ kasya
cet, aviśeṣaikāntavādino'pi . apiśabdādanantaroktasya viśeṣavādino'sambhavāt ubhayavādino'pi .
tatra yad viśeṣavādinaḥ prāguktaṃ doṣajātaṃ kalpanāpoḍhaṃ pratyakṣam icchataḥ kalpanātmakatvameva hetuparamparayā''pādya apratyakṣatvam, anumānatvam, ubhayaikyam, saṅkaraḥ, abhāvaḥ, nirdeśyatvam, asvalakṣaṇatā ca, kārakajñāpakāviśeṣāpādanādabhidhānārthavyapadeśyatā ca paścācca kalpanāpoḍhatāmabhyupetyāpi
svasāmānyayorlakṣaṇayorabhāvāccakṣuṣo rūpasya tadvijñānasya cābhāvaḥ ityādi lakṣaṇavākyamuddiśya tadidānīmutkrameṇa vācyamiti taddiśaṃ darśayati --sarvasarvātmakatāyāmityādinā yāvadanakṣamiti . evaṃ hi lakṣaṇadūṣaṇātideśaḥ--sarvaṃ sarvātmakam ityaviśeṣamicchataḥ sāṅkhyasyāpi sarvātmakasyaikasya vastuno rūparasādibhedena śrotrādibhedena ca vikalpayitumaśakyatvād viśeṣaikāntavādina iva nirvikalpaparamārthaparamāṇumātra- 
sādharmyādavikalpakatvam . avikalpakatvād yathā pūrvaṃ pratyakṣalakṣaṇodāharaṇavākye doṣāḥ cakṣurnaiva cakṣuḥ,
rūpaṃ naiva rūpam, vijñānaṃ naiva vijñānam ityādayastathā śrotrādivṛttiḥ pratyakṣaṃ śrotratvakcakṣurjihvāghrāṇānāṃ manasā'dhiṣṭhitā vṛttiḥ śabdasparśarūparasagandheṣu yathākramaṃ grahaṇe vartamānā pramāṇaṃ pratyakṣamiti
bruvataḥ sarvasarvātmakatve nirvikalpatvādvibhāgābhāvāt kiṃ śrotraṃ yat tvagādibhyo vibhaktam ?
kimaśrotraṃ tvagādi yacchrotrādvibhaktam ? yaccoktaṃ śrotrādi iti, tatra ka ādiḥ sarvātmakaikavastutve

kiṃ śrotram ? kimaśrotram ? ka ādiḥ ? ko'nādiḥ ? kā vṛttiḥ ? kā vā'vṛttiḥ ?
kiṃ prati ? kimaprati ? kimakṣam ? kimanakṣamityādi ?
loke śāstre ca hi vastusvatattvasākṣātpratipattiḥ pratyakṣam . tattu tvanmatavanna
tvevaṃlakṣaṇam pratyakṣam, nirvikalpatvāsiddheḥ kalpanātmakatvādibhyo bhrāntyādivat .
sañcitālambanasthāna uktavad rūpāderekasyāsarvasyālambanasyāsañcitavad ghaṭa-
prathamadvitīyādyanyonyāpekṣavibhāgābhāvāt ? ko'nādirmadhyo'nto vā ? kā vṛttisteṣāṃ śrotrādīnāṃ pūrvamapravṛttānāṃ paścādvṛttiḥ kālabhedenāvasthāntaratvena ca viśiṣṭā ? kā vā'vṛttirvṛttyuparamalakṣaṇā vibhāgābhāvādeva ? kiṃ prati, katamo'nyo bhāvo yamapekṣya taṃ pratyakṣamityucyate ? napuṃsakaliṅgasyāvyaktaguṇasandehaviṣayatvāt kiṃ prati iti praśnaḥ . kimaprati, sarvasarvātmakaikatve kaiḥ kiṃ nāpekṣyate ? kimakṣamindriyaṃ yad
viṣayavyatiriktaṃ śrotrādi parasparavyatiriktaṃ vā ? kimanakṣamindriyavyatiriktaṃ viṣayo rūpādi parasparato
vā ? iti pradarśane, itthaṃ vibhāgābhāvād vibhāgena lakṣaṇapraṇayanaṃ svavacanavyapekṣākṣepadustaravirodham .
ādigrahaṇāt kiṃ śabdādi ? kiṃ manaḥ ? kimadhiṣṭheyaṃ kena ? iti .
kiñcānyat, tvanmatenaiva pratyakṣalakṣaṇāyogādayuktam . loke śāstre ca hi vastusvatattvasākṣātpratipattiḥ pratyakṣam, vastunaḥ svaṃ tattvamasādhāraṇamātmīyaṃ rūpam, yā tasya sākṣātpratipattirna vyavahitā
sā pratyakṣam . tattu tvanmatavanna tvevaṃlakṣaṇaṃ pratyakṣam, tvanmata iva tvanmatavat, yathā sarvasarvātmakatve
tvanmate śrotrādivṛtteḥ sarvasarvātmakavastvekadeśaśabdādiviṣayatvāt samudāyarūpatvādvastusvatattvasya
vibhāgābhāvācchrotrādivṛttirna sambhavatītyuktaṃ tathā tasya nirvikalpasya vastuno vastusvatattvasākṣātpratipattyabhimataṃ laukikaṃ sāmayikaṃ ca pratyakṣalakṣaṇaṃ na ghaṭate, nirvikalpatvāsiddheḥ, naiva tannirvikalpaṃ
pratyakṣaṃ śabdādivibhāgavikalpaviṣayatvāt, avibhāgarūpaṃ ca sarvasarvātmakaṃ vastusvatattvam, tadviṣayaṃ ca tanna
bhavati, tataśca kalpanātmakam, kalpanātmakatvādibhyo bhrāntyādivad na pratyakṣam iti vartate,
kalpanātmakatvānnirūpaṇavikalpātmakatvādālambanaviparītapratipattyātmakatvādadhyāropātmakatvādasāmānyarūpaviṣayatvāt tadatadviṣayavṛttitvāt sadasadabhedaparigrahātmakatvāt sarvathā sādhāraṇārthatvāt, bhrāntisaṃśayānumānādijñānavaditi .
sañcitālambanasthāna uktavadityādi yāvannīlādiṣvabhāvādityanenā'tidiṣṭagranthārthabhāvanopāyadikpradarśanaṃ karoti mā bhūd vyāmoha iti . yādṛk sañcitālambanasthāne'smābhiruktam paramāṇunīlādīnāṃ
sañcayaḥ sāmānyaṃ saṃvṛtisattvādasat iti, iha tu tadviparītaṃ samudāyaparamārthatvaṃ nīlādisaṃvṛtisattvam .

nīlādiṣvabhāvāt tathāsambhāvane'pi tasyātīndriyatvādālambanatvānupapatteścakṣurādivijñānānāṃ rūpādisaṅghāta ālambanamiti prāptam . te ca pratyekaṃ paramārthato'santa
iti teṣāmaviṣayatetyādyaśeṣaṃ yathābhāgamatra yojyaṃ bhedābhedasaṃvṛtiparamārthasthānavyavasthāpanayā .
saṃvṛtisanto nīlādaya aindriyāḥ, na paramārthasatsamudāyaḥ . kiṃ kāraṇam ? tasya rūpādyātmakatvāt tadekadeśabhūtasya rūpāderaparamārthasato'pyavibhāgāvasthasya ekasyāsarvasyālambanasyāsañcitavat na hyeko'sarvaḥ
kadācidālambanaṃ rūpaṃ rasaḥ śabdo vā yathā'sañcitāḥ paramāṇavaḥ pūrvasmin vāde naindriyakā evamasañcita-
vadasmin vāde lokalokottaravyavahārapratyakṣābhimateṣu ghaṭādiṣu nīlādiṣu cābhāvānna pratyakṣaṃ tadviṣayaṃ
jñānamityabhisambandhaḥ . kimuktaṃ bhavati ? rūpādayaḥ sarvaikātmarūpā eva santi na pṛthaksvarūpāḥ . tatastadviṣayaṃ
jñānamabhāvaviṣayatvādapratyakṣaṃ vandhyāsutādiviṣayajñānapratyakṣavaditi . anayā diśā yadābhāsaṃ pratyakṣaṃ na
so'sti viṣayaḥ, yo'sti na tadābhāsaṃ pratyakṣam ityādi viśeṣaikāntavādinaṃ prati yo'bhihitaḥ prapañcaḥ sa
sarvo yojyaḥ . tathāsambhāvane'pi cetyādi, rūpāderekasya sattvarajastamoguṇasāmyāvasthānalakṣaṇapradhānākhyapadārthatvasambhāvane'pi . naiva tatsāmyāvasthānaṃ śabdādibhedaikasarvātmakatvābhāvarūpaṃ sambhāvyate, sambhāvyamāne'pi ca tasminnavyakte tasyā'vyaktasyātīndriyatvādālambanatvānupapatteścakṣurādivijñānānāṃ
rūpādisaṅghāta ālambanamiti prāptam . te ca rūpādayaḥ pratyekaṃ paramārthato'santaḥ, itiśabdo
hetvarthe, ityataḥ kāraṇādrūpādisaṅghātālambanatvāt teṣāṃ pratyekaṃ paramārthasattvābhāvānna viṣayatā . rūpādayo
na cakṣurādiviṣayāḥ, paramārthato'sattvāt, vandhyāsutavat . rūpādiviṣayaṃ vā na pratyakṣam, paramārthato'sadviṣayatvāt, vandhyāsutajñānavat . tasmād yoni-bīja-prakṛti-bahudhānaka-pradhānā-'vyaktādiparyāyākhyaṃ yad
vastu tadatīndriyatvādapratyakṣam . yadindriyaviṣayaṃ tatpariṇāmabhede saṅghāte rūpādi na tat paramārthasat . ityā-
dyaśeṣaṃ viśeṣaikāntavādimate yathābhāgaṃ yo yo bhāgo yathābhāgaṃ tadviparyayeṇāviśeṣaikāntavāde'tra yad
yatra bhajate tat tathānusṛtya yojyamityatītaṃ granthārthaṃ smārayati . tadyojanopāyadiṅmātrapradarśanārthamapyāha—
bhedābhedasaṃvṛtiparamārthasthānavyavasthāpanayeti . ye tatra bhedarūpāḥ paramāṇavaḥ paramārthasantaste'tra saṃvṛtisantaḥ sarvasarvātmakaparamārthavāde, yastatrābhedaḥ paramāṇusamudāyaḥ saṃvṛtisan so'tra paramārthasannityanayā
vyavasthāpanayā yojyam .
punaruttaro'pi grantho yojyaḥ . tadyathā --sarvasarvātmakaikarūpāntarāviviktasvatattve rūpādisattvādisaṅghāta indriyasannikṛṣṭa ālambanaviparītaikarūpeyaṃ pratipattiḥ vyapadeśyānekātmakanīlarūpaviṣayā, na
ca hetvapadeśāvyapadeśyaiṣā, yataḥ sarvātmakagrahaṇāpadeśena dhūmenevāgnisāmānyavad gṛhyate nānirdeśyarūpam .

nānātvaikāntavāde'pi ātmendriyamano'rthasannikarṣādyanniṣpadyate tadanyat vai॰ sū॰ 3 . 1 . 18
dravyādinirmūlatvāt kimātmādi ? iti na pratyakṣam, dravyarūpādibhavanaviśeṣakāraṇa-
kiṃ kāraṇam ? tato'nyat kalpitamekaṃ rūpam . nanu sarvasya kārakahetutvenāpadeśaḥ pratyakṣapratipatteḥ, na
dhūmavajjñāpakahetvapadeśatayāgnerivā'rthāntarasyānekarūpatvasya . nanvidamasyaivārthasya pradarśanārthaṃ prastutamasmābhiḥ, yadīdaṃ pratyakṣaṃ syāt kārakādeva svārthādālambanāddhetorjāyeta dāhānubhavavat pratyakṣatvādavyavahitapratipattyātmakatvāt pratyakṣasya svalakṣaṇaviṣayatvādanadhyāropātmakatvāditi yāvat . api ca kārakatāpi
sarvasya naiva tatra, dvitīyacandravat paramārthato'sattvādanupāttavyāvṛttivyavasthānamātratvāt . lokavattu
sarvasattve viśiṣṭo'padeśo vyapadeśo grāhyādanyaḥ, tena vyapadeśena prameyaṃ vyapadeśyamanumeyaṃ na pratyakṣam,
dhūmānumeyāgnivat, akārakatāyāṃ kārakatāyāṃ vā vastunaḥ pitṛdhūmādivat .
abhidhānāvyapadeśyānekātmakatve api ca naiva, anumitāgnivadevaikānekaviṣayatvānnīlasya . taddhi
nīlarūpanirūpaṇaṃ vikalpaḥ, pratiparamāṇuparasparapratibhinnasvatattvānekarūpaikatattvaikarūpādhyāropāt sarvasarvātmakaikarūpavasturūpādyanekarūpādhyāropādvā rūpāntarasāmānyarūpaviṣayatvāt tadatadviṣayavṛttatvādanapohādapohādvā'gnyanumānavat tatsāmānyātmakataiva paramārthasthitasañcayaprajñaptinīlāṇubhedaparigrahātmakatvāt
sādhāraṇārthaviviktakalpanātmakatvānna pratyakṣamapratyayapratyayātmakatvācchabdāśrāvaṇatvapratyayavat . saṃvṛtyatīndriyatvābhyāṃ hi na nīlādiṣu na ca sañcaye kāraṇatā tathāpratipattiṃ prati . anumānajñānamapi ca tanna
pratipūryate, sambaddhagṛhītasyānyathāpratipatteḥ, viruddhādijñānavaditi samānametat kalpanātmakatvāt .
anyadapi yathāsambhavaṃ tatprakriyāpatitaṃ muktvā yadubhayoḥ sāmānyaṃ tat sarvaṃ yojyam . evaṃ tāvadviśeṣāviśeṣaikāntavādayoḥ svavacanavyapekṣākṣepadustaravirodhatvāllaukikapratyakṣavilakṣaṇaṃ pratyakṣaṃ kalpitamapi tvayuktamityuktam .
nānātvaikāntavāde'pi sāmānyaviśeṣayoḥayuktaṃ pratyakṣam iti vartate . kīdṛśaṃ vā tat
pratyakṣaṃ kathamayuktaṃ vā ? iti, ātmendriyamanorthasannikarṣād yanniṣpadyate tadanyat, ātmā manasā
mana indriyeṇa indriyamartheneti catuṣṭayatrayadvayasannikarṣādutpadyamānaṃ pratyakṣamityetadapi nānātvaikāntavādimataṃ
dravyādinirmūlatvāt kimātmādi ? iti na pratyakṣam, dravyamādiryeṣāṃ ta ime dravyādayo dravyaguṇakarmasāmānyaviśeṣasamavāyā adravyatvāt dravyebhyo'nye khapuṣpavanna syuḥ, evaṃ guṇebhyo'nye na syuraguṇatvāt,
akarmatvāt karmaṇo'nye, asāmānyatvāt sāmānyato'nye, aviśeṣatvād viśeṣebhyo'nye, asamavāyatvāt
samavāyādanye, nirmūlatvācca khapuṣpavat sarve . tasya nirmūlatvaṃ cāpariṇāmitvād vandhyāputravat . ato'sattvādātmādīnāmātmamano'kṣārthābhāve kimātmādi, yatsannikarṣājjñānamutpadyeta ? kasya tat, ātmadravyābhāvāt ? kiṃ tat, guṇābhāvāt ? itiśabdo hetvarthe, rājapuruṣo'smīti na bibhemi iti yathā tathā
iti na pratyakṣam, ātmādidravyāṇāṃ jñānādiguṇānāṃ cābhāvānnāsti pratyakṣamityarthaḥ . teṣāṃ cātmādīnāmanyathā paramārthato vidyamānānāmanekāntātmakānāmekāntātmatayā kalpanādanyathādhyāropāt kalpanātmakatvādibhyo hetubhyo bhrāntyādivanna pratyakṣamiti pūrvoktaṃ tadeva vyācaṣṭe --dravyarūpādītyādi yāvatkalpanāt .

kāryatadatatpadārthānekāntasvatattvānyatamaikāntakalpanāt kalpanātmakatvādibhyo
bhrāntyādivat .
ataḥ sarvapramāṇāvirodhitattvavyavahārasamavasthalokaparigrahavadeva sāmānyaviśeṣau ghaṭādiviṣayāviti vidhiḥ .
eṣa ca vedavādibhirapi lokapramāṇaka ājñānikavāda upajīvyate yasyāya-
dravyagrahaṇena pṛthivyādīnāṃ tatkalpitānāṃ sarvaguṇānāṃ guṇagrahaṇena bhavanagrahaṇena sattāyāḥ viśeṣagrahaṇena
gotvādīnāṃ yāvadantyaviśeṣasya kāraṇagrahaṇenāvayavādidravyāṇāṃ saṃyogādiguṇānāṃ karmaṇāṃ ca grahaṇam . 
kāryagrahaṇena dvyaṇukādyavayavidravyāṇāṃ citrādiguṇānāṃ ca grahaṇam . tatra paramārthataḥ sa ca asaśca padārtho'nantarokto dravyādiḥ, tasyānekāntaḥ svatattvaṃ dravyamapi rūpādyapi bhavanamapi viśeṣo'pi kāraṇamapi
kāryamapīti . tasya tasyānyatamaikāntakalpanādatattvaṃ dravyameva guṇa eva karmaiva bhavanameva viśeṣa eva
netarasvatattvamapīti . tasmāt kalpanātmakatvaṃ siddham . tataḥ kalpanātmakatvādibhyo bhrāntyādivadapratyakṣam . kalpanātmakatvādayaḥ prāguktādhyāropātmakālambanaviparītapratyayatvādayaḥ .
ataḥ sarvapramāṇāvirodhītyādi yāvadvidhiriti . ata ityanantaroktasarvopapattiprapañcato yat
prāk pratijñātaṃ yathālokagrāhameva vastu iti tannigamayati sopapattikaṃ sarvapramāṇāvirodhitattvavyavahārasamavasthalokaparigrahavadeveti, pratyakṣānumānāgamapramāṇairanavadhāritakāraṇakāryobhayānubhayātmakaṃ tasya
tasya vastuno bhāvastattvamavirodhi, tasmiṃstattve tattvasya tattvena vā vyavahāraḥ, tasmin samavasthā yasya
lokasya tasya lokasya parigrahaḥ sa sarvapramāṇāvirodhitattvavyavahārasamavasthalokaparigrahaḥ, tadvat tena tulyaṃ
vartata iti . evetyavadhāraṇe, tādṛglokaparigrahavadeva sāmānyaviśeṣau, na tu sāmānyameva viśeṣa eva
parasparato bhinnāvabhinnāveveti vā yathā śāstreṣu kalpitāviti . athavā sarvapramāṇāvirodhini tattvavyavahāre
samavasthā yasya sa lokaḥ sarvapramāṇāvirodhitattvavyavahārasamavasthaḥ, tasya parigrahavadeva sāmānyaviśeṣau
nānyatheti yathā pratipāditaṃ lokavadeva ghaṭādiviṣayāviti, yathā loke ghaṭādibhavanameva sāmānyaṃ viśeṣaśca
dravyakṣetrakālabhāvarūpabhavanāviśeṣaviśeṣābhyāmuktavidhinā kāryakāraṇādibhedena vā niyatau sarvatra na maryādayetyanavadhṛtasvabhāvau . iti vidhiḥ, iti pradarśane, eṣa vidhiritthaṃ vicārito yaḥ pṛthaguddiṣṭaḥ .
eṣa ca vedavādibhirapi lokapramāṇaka ājñānikavāda upajīvyata iti . nayānāmekaikasya
śatadhā bhedāt saptanayaśatāni ārṣe vyākhyāyante, teṣāṃ punaścaturdhā saṅkṣepaḥ kriyā-'kriyā-'jñāna-vinaya

manyo bhedaḥ--sarvamidamajñānapratibaddhameva jagat pṛthivyādi . indriyāṇyapi ca tanmayānyevācetanāni . tatkaraṇatvāt taiḥ prakāśitaṃ sthūlamajñaṃ pratipadyeta jñaḥ . tasyāpi
cendriyasannikṛṣṭasyāsādhāraṇasvarūpasya na nirūpaṇopāyo'sti, pratyekaṃ samudāye vā
vādasamavasaraṇavacanāt tatroktaḥ, ājñānikavādaḥ kiñcinna jñāyate, ko ha vaitad veda ? kiṃ vā'nena
jñātena ? ityaśakyaprāptyaphalatvābhyāṃ vastutattvavicāro na yujyate, kriyāyā evopadeśo'taḥ śreyān iti
leśenābhyupagatatvāt . yasyāyamanyo bheda iti tasyaivājñānavādasyānyo'yaṃ bhedaḥ . katamo'sau bhedaḥ ?
sarvamidamajñānapratibaddhameva jagat pṛthivyādīti . katham ? rūpādimattvād ghaṭādivat . ādigrahaṇāt pṛthivyaptejovāyavaḥ . nanvete padārthā ajñā eva, kimarthamajñānapratibaddhaṃ jagat pṛthivyādītyucyate ?
ucyate--ākāśakāladigātmendriyamanaḥprabhṛtīnāmapi tadvyatirekeṇānupalabdherna santi tanmayatvādeva ca
tadvadacetanānyata āha --indriyāṇyapi ca tanmayānyevācetanānīti . tanmayatvānumānaṃ ca bhūyastvād
gandhavattvācca pṛthivī gandhajñāne . tathāpastejo vāyuśca rasarūpasparśeṣu rasarūpasparśaviśeṣāt
vai॰ sū॰ 8 . 2 . 5-6 iti .
syānmatam--pratyabhijñānāhaṅkārecchādiviśeṣaliṅgadarśanādātmā tadguṇastadvyatirikto'stīti . etaccāyuktam, guṇaguṇinorbhedamicchatāṃ jñānādanyatvasāmyāt pṛthivyādiguṇatve'pi tulyānumānatvāt . abhyupetyāpi ātmādivyatirekaṃ tatkaraṇatvāt teṣāmindriyāṇāṃ karaṇatvāt tāni vā'sya karaṇāni tatkaraṇo
jñaḥ, taiḥ karaṇaiḥ prakāśitaṃ ghaṭādisthūlamajñaṃ prakāśyatvādeva cānyamapyarthaṃ prakāśya pratipadyamāno'pi
pratipadyeta jñaḥ, sambhāvyamānapratipattirapi puruṣaḥ sthūlamevārthaṃ pratipadyetājñānātmakam . karaṇāni
cājñāni . acetanakaraṇaprakāśitamapyacetanaṃ pradīpaprakāśitaghaṭādivadeva syāt sthūlaṃ ca, na paramāṇvādi
sūkṣmaṃ śuddhaṃ cetanasvarūpapuruṣādi vā syādajñānāpratibaddham . tasyāpi cendriyasannikṛṣṭasyetyādi .
satyapi ca tasya sthūlasya grāhyatve tatsvarūpājñānādajñānasambaddhameva . tasyendriyasannikṛṣṭasya dravyāntaravyatiriktamasādhāraṇaṃ yat svarūpamātmādervātīndriyasya tasya kvacit kadācidadṛṣṭatvāt idamidam iti
na nirūpaṇopāyo'sti . nirūpaṇaṃ nirṇayajñānamiṣṭam . kiṃ kāraṇaṃ na nirūpaṇopāyo'sti idamidam iti
cet, ucyate --pratyekaṃ samudāye vā taddṛṣṭyanupapatteḥ, tasyāsādhāraṇarūpasyāpūrvasyāpūrvatvādeva dṛṣṭyanupapattirnirṇayānupapattiśca . pratyekaṃ tāvanna hi ghaṭa ekaikaḥ kṛṣṇādirūpo'pūrvatvāddṛśyate svarūpataḥ, tata eva
pratyekamanirūpitasvarūpāṇāṃ kuto nirūpaṇaṃ samudāye, sikatāsu pratyekamanirūpitasya samudāye tailasya nirūpaṇābhāvavat ? niścayena rūpaṇaṃ nirūpaṇam, tadupāyābhāvāt ajñānapratibaddhameva sarvam iti sādhūktam .


taddṛṣṭyanupapatteḥ . svasaṃvedanenocchvasanābhyavahṛtapariṇatisuptādicalanakaṇḍūyanasphuraṇaghrāṇarasanādikriyā asañcetitāḥ . itthaṃ kalpitākalpitatathābhūtapratyayānupapatterajñānānuviddhameva sarvaṃ jñānam . paricchedārthaśca pramāṇavyāpāraḥ . na cetthaṃ tatparicchedo'sti .
na ca ajñānam ityuktavirodhaḥ, rādhakapūrṇakamātṛvyapadeśavadviśeṣyaprādhānyādanavadhāraṇājjñānājñānayoraviśeṣāt saṃśayaviparyayānadhyavasāyanirṇayāvagamāvabodhārthatvāt .

syānmatam--anubhaviturbāhyaviṣayam idamidam iti nirūpaṇaṃ mā bhūd yadi na bhavati, svasaṃvedanaṃ
tvāntaraṃ sukhaduḥkhādiṣu kiṃ nirūpaṇaṃ na bhavati ? iti . ucyate --svasaṃvedanenocchvasanābhyavahṛtapariṇatītyādi, vyabhicārānna bhavati, prāṇāpānāvasañcetayanneva hi kurute sarvo lokaḥ, abhyavahṛtamapi khalarasabhāvena
rasarudhirādibhāvena ca pariṇamayanna sañcetayati svayameva . tathā suptādīnāṃ calanakaṇḍūyanasphuraṇādikriyāḥ
kurvatāmasañcetayamānānāmeva tāḥ kriyā dṛśyante . supta-matta-mūrcchita-garbhāḥ suptādayaḥ . tathānyamanasāmavyaktacalanakaṇḍūyanamaśakadaṃśasparśasaṃvedanaṃ gandhādijñānaṃ suptādīnāṃ cāmladravyāsvādanamasañcetitam . rasanamāsvādanamityarthaḥ . ādigrahaṇāt kṣutajṛmbhitakāsitādayaḥ . yathaitāḥ kriyā asañcetitāstathā svasaṃvedanamapi . itthaṃ kalpitākalpitatathābhūtapratyayānupapatteḥ, kalpitastāvat kalpitatvādeva tathābhūto na
bhavati pratyayaḥ, akalpito'pītthamuktavidhinā nopapadyate tathābhūtaḥ pratyayaḥ śuddha ityarthaḥ . tasmāt kalpitākalpitatathābhūtapratyayānupapatterajñānānuviddhameva sarvaṃ jñānamiti . paricchedārthaśca pramāṇavyāpāraḥ,
pramāṇaṃ hi vyāpriyamāṇaṃ yathārthaparicchedārthamiṣyate, na cetthaṃ tatparicchedo'stīti vaidharmyaṃ darśayati .
syānmatam--ajñānapratibaddham ityajñānaśabdoccāraṇādeva jñānābhyupagamaḥ kṛto bhavati pratiṣedhasyā'brāhmaṇavadanyatra prasiddhaviṣayatvāt, anyathā pratiṣedhānupapatteḥ svavacanavirodhācca . tadapi na cājñānamityuktavirodhaḥ . kimiva ? rādhakapūrṇakamātṛvyapadeśavat . kutaḥ ? viśeṣyaprādhānyādanavadhāraṇāt,
kā bhāvanā ? yathā rādhakasya pūrṇakasya vaikaiva mātā vivakṣitā bhavati tadā rādhakamātā iti rādhakena
viśiṣyamāṇāviśeṣyamāṇā pūrṇakamātā iti pūrṇakena vā atha rādhakapūrṇakamātā ityubhābhyāṃ vā, sarvathā rādhakasyaiva
pūrṇakasyaiva vā mātetyavadhāraṇaṃ nāsti, viśeṣyaprādhānyāt, tathā jñānājñānābhyāṃ tadeva viśiṣyateviśeṣyate vastviti
viśeṣyaprādhānyānnoktivirodho jñānājñānayoraviśeṣāt . na tu yathā viśeṣaṇaprādhānyādavadhāraṇaṃ nīlamutpalam iti . atasteṣāmavabodhārthābhedājjñānatvamajñānatvaṃ cāviśiṣṭamiti tat pradarśayannāha --saṃśayaviparyayānadhyavasāyanirṇayāvagamāvabodhārthatvāt . gamḷ sṛpḷ gatau pā॰ dhā॰ 982--983, ava pūrṇagamanamavagamaḥ, avagamaścāvabodhaḥ, abudha vagamanebudha avagamane pā॰ dhā॰ 858, 1172 iti vacanāt . sarveṣāṃ saṃśayaviparyayanirṇayānadhyavasāyānāmavagamārthatvādavagamasya cāvabodhaparyāyatvāt .


tasmādetasminnayabhaṅge'jñāta eva śabdasyārthaḥ . yathā cāhuḥ—
astyarthaḥ sarvaśabdānāmiti pratyāyyalakṣaṇam .apūrvadevatāśabdaiḥ samamāhurgavādiṣu ॥ vākyapa॰ 2 . 121
sarvāṇi ca padāni vākyārthaḥ .
vyavahāradeśatvāccāsya dravyārthatā . dravyaśabdodravyaśabdo droravayave drurgatiryātrā vyavahāro lokasya

tasmādetasmin nayabhaṅge'jñāta eva śabdasyārthaḥ . bhaṅgagrahaṇaṃ bhaṅgāntarasūcanārtham, parasparanirapekṣāṇāṃ bhaṅgānāṃ vṛttermṛṣātvāt tadviparyayāyāḥ satyatvāt teṣāṃ ca vidhiniyamayoreva bhaṅgatvānnayānām .
tasmādasminneva nayabhaṅge śabdasyājñāto'rthaḥ, nānyeṣu, teṣvapyanye'nye'rthā iti . etasya darśanasya jñāpakamāha—
yathā cāhuḥ--astyarthaḥ sarvaśabdānāmiti ślokaḥ . sattāmātramarthaḥ sarvaśabdānām, ko'pyasyārtho'sti,
na nirarthakaḥ śabdaḥ, sa punarartho na nirūpayituṃ śakyaḥ ayamayam iti, etat pratyāyyalakṣaṇam . tatra dṛṣṭānto'pūrvadevatāsvargaśabdānāmarthāḥ, yathā teṣāmatyantāparidṛṣṭatvāt īdṛśo'pūrvaḥ svargo devatā vedṛśī iti na
pratipadyāmahe nirūpaṇena tathā gavādiśabdānāmapyarthaistatsamaireva bhavitavyam, na hi gamanagadanagarjanādiṣvarthavyavasthā viśeṣarūpeti kaścidastyarthaḥ ityetāvat pratipattavyam . etasminneva nayabhaṅge sarvāṇi ca
padāni vākyārthaḥ . tadyathā--devadatta ! gāmabhyāja śuklāṃ daṇḍena ityatra parasparāvivekena saṅkīrṇarūpāṇi
padāni ekārthāni anvayavyatirekābhyāmanugamyamānaṃ sampiṇḍitamevārthaṃ brūyurna pṛthagbhūtam . tasmāt sarvāṇi
padāni vākyāya vākyārthaḥ, padānyeva vākyārthaḥ, naikaikaṃ na tadvyatiriktam . yathoktam --arthaikatvādekaṃ
vākyaṃ sākāṅkṣaṃ cedvibhāge syāt mīmāṃsāsū॰ 2 . 1 . 46 iti . na tu yathānyaiḥ kalpyate'nyathā—
ākhyātaśabdaḥ saṅghāto jātiḥ saṅghātavartinī .eko'navayavaḥ śabdaḥ kramo buddhyanusaṃhṛtiḥ ॥
padamādyaṃ pṛthak sarvaṃ padaṃ sāpekṣamityapi .vākyaṃ prati matirbhinnā bahudhā nyāyadarśinām ॥ vākyapa॰ 2 . 1--2
iti, alaukikatvādaśakyaprāptyaphalatvābhyāmeva .
kva punarayaṃ nayo'ntarbhāvyate, kiṃ dravyanayabhede ? paryāyanayabhede ? ucyate --vyavahāradeśatvāccāsya
dravyārthatā, laukikasama upacāraprāyo vistṛtārtho vyavahāraḥ tattvārthabhā॰ 1 . 35 iti vacanāt tasya

tasyā avayava ekadeśo'samastavṛttiranyathāvṛttitvāt . loke hi tadekadeśavṛttitā
mṛdghaṭādisāmānyaviśeṣatvadravyatvānāmiti dik .
tasmādanyattvavastu, alaukikatvāt, khakusumavat, vyatireke ghaṭavat .
nibandhanaṃ cāsya--ātā bhaṃte ! ṇāṇe, aṇṇāṇe ? gotamā ! ṇāṇe ṇiyamā ātā, ātā puṇa
siyā ṇāṇe siyā aṇṇāṇe . bhagavatīsū॰ 12 . 3 . 46712 . 10 . 468
dravyārthabhedatvāt . lokavyavahāraviṣayo hi vyavahāraḥ, tadekadeśo vidhinayaḥ, tasmāddravyārthabhedaḥ . yathā—
davvaṭṭhiyaṇayapagatī suddhā saṃgahaparūvaṇāvisa+o .paḍirūvaṃ puṇa vayaṇatthaṇiccha+o tassa vavahāro ॥ sanmati॰ 1 . 4
tasya śabdārthavyutpattidarśanārthamāha --dravyaśabda iti, droravayavo dravyam iti vyutpāditatvāt atha druḥ
kaḥ ? du dru gatau pā॰ dhā॰ 944, 945, tattulyārthamavyutpannaṃ prātipadikam, dyudrubhyāṃ maḥ pā॰
5 . 2 . 108 iti nipātitatvāt, tasyārtho drurgatiryātrā vyavahāro lokasyeti . tasyā yātrāyā avayava
ekadeśa ityarthakathanam . sa ekadeśaḥ ka iti cet, ucyate--ekadeśo'samastavṛttiranyathāvṛttitvāt,
samastalokavyavahāraviparītavṛttitvānmithyādṛṣṭirityarthaḥ . sā punarasyā vidhivṛtterekadeśavṛttitā kutaḥ paricchidyata iti cet, lokata eva paricchidyata ityarthaḥ . yasmālloke tadekadeśavṛttitā mṛdghaṭādisāmānyaviśeṣatvadravyatvānām, mṛt sāmānyam, ghaṭo viśeṣaḥ, mṛdaḥ sāmānyaṃ dravyatvam, ghaṭaviśeṣaśchidrabudhnakhaṇḍauṣṭha-sampūrṇa-rakta-kṛṣṇatādiḥ . sarva evaiṣo'parityājyo'rthakalāpaḥ samastavṛttau nayānāṃ yathāsvaṃ ca
pramāṇavaśādvyavasthāpyaḥ . tasyājñānānuviddhatvaikāntādvakṣyamāṇadoṣasambandhācca laukikasyāpyasyā'yuktiḥ .
iti parisamāptau, vidhinayaśatabhede digiti .
tasmādanyat tvavastu, alaukikatvāt, khakusumavaditi gatārtham . abhiprāyārthaḥ--sa tu
manyate loko'laukikaikāntaṃ sāṅkhyādiparikalpitamavastviti . vyatireke ghaṭavaditi, yadvastu tallaukikameva yathā ghaṭaḥ kāryaṃ vā kāraṇaṃ vā sāmānyaṃ vā viśeṣo vā yo vā sa vāstu yathālokaprasiddhi pṛthubudhnādiprāguktasāmānyaviśeṣabhavanāt sa ca laukika iti . vyatireke vaidharmye .
sarvanayānāṃ jinapravacanasyaiva nibandhanatvāt kimasya nibandhanamiti cet, ucyate, nibandhanaṃ cāsya—
ātā bhaṃte ! ṇāṇe, aṇṇāṇe ? iti svāmī gautamasvāminā pṛṣṭo vyākaroti gotamā ! ṇāṇe

ṇiyamā ātā, jñānaṃ niyamādātmā jñānasyātmavyatirekeṇa vṛttyadarśanāt . ātā puṇa siyā ṇāṇe
siyā aṇṇāṇe, ātmā punaḥ syājjñānam, syādajñānamapyasau jñānāvaraṇīyakarmavaśīkṛtatvāt saṃśayaviparyayānadhyavasāyabāhulyādityasmāt sūtrādetad mithyādarśanaṃ nirgatamajñānoktivirodhasamādhimaditi .
iti vidhibhaṅgāraḥ prathamo dravyārthabhedaḥ samāptaḥ ॥




oँ arham

atha dvitīyo vidhividhyaraḥ .

ayamapi tu vidhivṛttyekānto vipratiṣedhādayuktaḥ . tadyadi lokatattvamajñeyameva
lokatattvavyāvartanaṃ tarhyapratyayameva . yadi tajjñānamaphalameva kimiti śāstravihitārtha-

ayamapi tu vidhivṛttyekānto vipratiṣedhādayukta iti . kaḥ punaḥ sambandhaḥ ? svaviṣayasampātanenārthānāṃ bhāvanātmabhirvidhiniyamavṛttibhirviditapratyekatattvābhiḥ samadhigamyā jainasatyatvasādhanavṛttā
vivakṣitadvādaśavikalpaviśeṣaṇaikaiva vṛttiradhikṛtetyanantaroktāyā vidhivṛtterapi pratyekavṛttāyā mithyādṛṣṭitvādayamapi tu vidhivṛttyekāntastyājyaḥ . kasmāt ? ayuktatvāt, ayuktatvaṃ vipratiṣedhāt . viruddhaḥ pratiṣedho
vipratiṣedhaḥ, sarvamuktaṃ mṛṣā iti pratiṣedhavat . apiśabdāt sāmānyaviśeṣobhayavādaikāntaḥ prathamanayadūṣito'numata ityayamabhisambandhaḥ .
kathaṃ vipratiṣedha iti cet, ucyate--yaduktaṃ tvayā sarvamajñānānuviddhameva jñānam, na ca
jñānājñānayoḥ kaścidviśeṣo'sti saṃśayaviparyayānadhyavasāyanirṇayānāmavabodhaikārthatvāt, na lokatattvaṃ
jñātuṃ śakyam, viphalaśca vivekayatnaḥ śāstreṣu iti . tadyadi lokatattvamajñeyameva sarvaśāstravihitalokatattvavyāvartanaṃ tarhyapratyayameva aśakyaprāptyaphalatvābhyām, pratiṣedhasya pratiṣedhya- 
svarūpajñānaviṣayatvācca kiṃ tvayaivedaṃ viditvā'viditvā vā sāmānyaviśeṣau svaviṣayau paraviṣayau vā
syātāmityādi lokatattvaṃ śāstrāntareṣu kalpitaṃ dūṣitam ? viditvā cet, na tarhi tanmataṃ na viditam .
athāviditvā tataḥ kathaṃ dūṣitam ? ityubhayathāpi na yujyate pratiṣedho viruddhatvāt, pratiṣidhyate pratiṣedhyaṃ
ca na jñāyata iti hāsyametat . syānmatam--pratiṣedhyaṃ jñāyate, taistasya vastunaḥ sattvādiguṇatrayātmakakṣaṇasadrūpa-dravyādiṣaṭvadārthātmakāditayā bahudhā kalpitasyānupapatteriti . etadapi vipratiṣiddham, teṣāmapi
matānāṃ lokatattvāntaḥpātināṃ mithyāvidhikatvaṃ jñātamajñātaṃ vā syāt ? iti tulyavikalpatvāt, jñātā

pratiṣedhaprayāsaḥ ? kriyopadeśanyāyyatvābhyupagamo'pi caivaṃ vighaṭeta, saṃsevyaviṣayasvatattvānupātipariṇāmavijñānavirahitatvāt, avaidyauṣadhopadeśavad bālakāhigrahaṇavat .
jñātatvayośca taddoṣāvimokṣāt . sāmānyaṃ svaviṣayaṃ paraviṣayaṃ cetthamitthaṃ ca na yujyate tathā viśeṣa iti
prapañcitatvādajñātaṃ cet tat sarvam, apratyayatvānna pratiṣedha ityuktam . jñātaṃ cet kathaṃ jñātumaśakyaṃ
lokatattvam ? ityapratyayameva . svayamasamīkṣitavācyavācakasambandhatvāt te vacasa unmattavadeva tāvat
aśakyaṃ prāptuṃ lokatattvam ityuktam, vipratiṣedhāt .
yadapyuktam --anarthako vivekayatnaḥ śāstreṣviti, tatrāpi vipratiṣedhāt, yadi tajjñānamaphalameva kimiti śāstravihitārthapratiṣedhaprayāsaḥ ? śāstravihitārthajñānaṃ tatpratiṣedhopāyajñānaṃ
cāvadhāryam--kiṃ saphalam ? aphalam ? yadyaphalaṃ vijñānam, śāstravihitārthān pratiṣiṣedhiṣataḥ
prayāso'pyaphala evājñātatvāt pūrvavat . atha saphalam, aphalameva lokatattvajñānam iti vyāhanyate .
ataḥ ko ha vaitadveda ? kiṃ vā'nena jñātena ? ityetadayuktamuktam, vipratiṣedhāt .
yadapyuktaṃ vastutattvāśakyaprāpteḥ kriyāyā evopadeśo nyāyyastatpūrvakatvāt sukhāvāpteḥ ityatrocyate —
kriyopadeśanyāyyatvābhyupagamo'pi caivaṃ vighaṭeta, vighaṭata eva iti kathaṃ niṣṭhuramucyate ? vighaṭeta
iti tatsambhāvanayocyate dākṣiṇyalokajñānābhyām . ko heturvighaṭane ? saṃsevyaviṣayasvatattvānupātipariṇāmavijñānavirahitatvāt . sam ityekībhāve, ātmasādbhāvena sevyamānasya viṣayasya svatattvamāhārādeḥ śabdasparśarasarūpagandhātmakasya svarūpaṃ vātādiprakopaśamopacayapralayāvaham—
nāgarātiviṣāmustākvāthaḥ syādāmapācanaḥ . carakasaṃ॰ 6 . 15 . 98 iti .
tattattvānupātī pariṇāmaḥ, tadanupatituṃ śīlamasyeti, kimuktaṃ bhavati ? āsevyamānasya vastunastatkriyāta eva
svarūpānupātena vipākaḥ pariṇāmaḥ . tadvijñānavirahitatvam . sa itthaṃ vipākaḥ sukhāya duḥkhāya vetyetadvijñānaṃ
hitāhitaprāptiparihārārtham, tattu bhavatāṃ nāstyeva . atastadvirahitatvāt kriyopadeśo'pi agnihotraṃ juhuyāt
svargakāmaḥ, taṇḍulān pacedbhoktukāmaḥ ityādirdṛṣṭādṛṣṭārtho na ghaṭate, ajñātasaṃsevyavastutattvapariṇāmatvāt,
avaidyauṣadhopadeśavat, yathā kasyacidavijñātarasavīryavipākaprabhāvadravyaguṇaviśeṣabhāgābhāgasaṃyogasya deśa

upadeśādeva tajjñānayoga iti cet, na, ubhayathāpi pauruṣeyatvādveda-
kālāturaprakṛtisātmyāgnibalābalavātādirogasamutthānanidānādilakṣaṇānabhijñasyauṣadhopadeśo na ghaṭate tathā
agnihotraṃ juhuyāt svargakāmaḥ ityādyupadeśaḥ . athavā hitāhitaprāptiparihārārthatvāt sarvopadeśānāṃ tada-
bhāvāt krīḍitamevāstvitīdaṃ bālakāhigrahaṇavat tajjñānavirahitasyopadeśaśravaṇagrahaṇadhāraṇatarkaṇānuṣṭhānādi
anarthānubandhyeva syāditīdamarthapradarśanārthaṃ dvitīyamudāharaṇam .
upadeśādeva tajjñānayoga iti cet . syānmatam--puruṣasyātīndriyārthadarśanaśaktiśūnyatvāt
svargāpūrvakarmasambandhajñāne pūrvavijñānakāraṇābhāvādvandhyāyā dauhitrasmaraṇavat . dravya-guṇa-rasa-vīrya-vipākādijñānasyānumānaṃ pūrvavijñānakāraṇaṃ sambhāvyeta . tasmādupadeśādevāgnihotrakarmasvargaphalābhisambandhādijñānamiti . etaccāyuktam, ubhayathāpi pauruṣeyatvāt, dṛṣṭādṛṣṭārthatvenopadeśajñānasyāpi pauruṣeyatvāt,
jñānato vacanataśca puruṣādhīnatvāditi vā; yathā tvamatīndriyeṣvartheṣu pūrvavijñānakāraṇābhāvaṃ manyase puruṣasya
puruṣajñānavacanānāṃ tadviṣayāṇāṃ cāprāmāṇyaṃ rāgādiyogāttathā sarvopadeśasyopadeṣṭṛjñānasya śrotṛjñānavacanayośca
jñānatvavacanatvābhyāṃ pauruṣeyatvānativṛtterbhāratarāmāyaṇādivadaprāmāṇyam . agnihotrādyupadeśasyātīndriyārthasya
prāmāṇyavat sāṅkhyādyatīndriyārthopadeśaprāmāṇyaṃ vā . vānaramūlikādiparijñānavat kasyacit kiñcidviṣayaṃ
tattvajñānaṃ syāt, na tu sarvauṣadhādiviṣayaikapuruṣajñānam, ato vaidyakādiṣvapi pūrvajñānakāraṇābhāvaḥ . tadviṣayaikapuruṣavijñānavadatīndriyendriyagrāhyasarvapadārthaviṣayaikapuruṣavijñānābhyupagamo vāvaśyambhāvī, kiṃ kāraṇam ?
vedavacanayoranyathānupapatteḥ, puruṣamantareṇa vedanaṃ vedo jñānamityarthaḥ tena ca jñātasya vacanaṃ parapratyāyanaṃ
tadubhayaṃ pratyayanaṃ pratyāyanaṃ ca nopapadyate, tayoḥ puruṣasamavāyitvāt . uktaṃ ca—
rūpaṃ nibandhaḥ sambandhaḥ prāmāṇyaṃ pratyayaḥ kriyā .śabdasya puruṣādhīnā jñānaṃ cānanyadātmanaḥ   iti .

vacanayoranyathānupapatteḥ . upadeśāprasiddhirapi caivaṃ bhavataḥ, sarvasyopadeśasya
sāṅkhyādyupadeśavallokatattvānveṣaṇādṛte sambhavābhāvāt . tasyāpi tvanavasthāne
auṣadhopadeśājñānavadagnihotrādyupadeśājñānam, tajjñānavat tadapi vā pramāṇāntaragamyamiti . evaṃ tāvat
kriyopadeśamabhyupagamya doṣa uktaḥ .
anabhyupagamyāpi upadeśāprasiddhirapi caivaṃ bhavataḥ, tvanmatenaiveti vākyaśeṣaḥ, sarvasyopadeśasya
sāṅkhyādyupadeśavallokatattvānveṣaṇādṛte sambhavābhāvāt, upadeśo vyākhyā, asau ca vyākhyā
padaviṣayā vākyaviṣayā pramāṇaviṣayā tadviṣayavastuviṣayā vā vedavyākaraṇasāṅkhyādiśāstravikalpitā
yathāsvaṃ prakriyābhiḥ . tatra yathā sāṅkhyādiprakriyābhirvastutattvaṃ ghaṭāderlokatattvānveṣaṇaparayā vyākhyayā vinā
nādhigamyate'tastathā vyākhyāyate evamagnihotrādi saṃjñāsaṃjñisambandhavyutpādanena vyākhyāyate, prakṛtipratyayādivibhāgena padaviṣayaṃ vākyaviṣayaṃ pramāṇaviṣayaṃ ca pratyakṣānumānāgamabādhābhyuccayavikalpāṅgāṅgibhāvavikalpādi
lokatattvānveṣaṇamantareṇa nādhigantuṃ śakyamityupadeśastattvānveṣaṇaparaḥ sarvaḥ pravartate . tatra yathā sāṅkhyādyupadiṣṭārtheṣvaśakyaprāptirupadeśānarthakyaṃ ca tathā vedavyākaraṇamīmāṃsādyupadeśānāmapītyupadeśāprasiddhiḥ . atha
lokatattvānveṣaṇaparāṇāṃ teṣāmupadeśānāṃ śakyaprāptyarthopadeśasāphalye śakyete, kaḥ parābhyupagame pradveṣaḥ ?
ihāpi ca yathā lokata eva pratyakṣānumānagamyaghaṭapaṭāditattvaparicchedaḥ śakyate kartumevaṃ padavākyapramāṇaparicchedo'pi śakyaḥ, ghaṭādipadācchabdārthapratyayaviṣayasya lokata eva varṇānupūrvyādiniyatavācyavācakapratyayāvyabhicārasya prasiddheḥ . evaṃ vākye pramāṇe ca yojyam . uktaṃ ca—
pramāṇāni pravartante prameyaiḥ sarvavādinām .saṃjñābhiprāyabhedāttu vivadante tapasvinaḥ ॥ siddha॰ dvā॰ 20 . 4 iti .
tasmādupadeśānāṃ tvanmatenaiva sarveṣāmaprāmāṇyasiddhiḥ, lokatattvānveṣaṇaparatve sati aśakyaprāptyaphalatvenābhyupagatatvāt, sāṅkhyādiśāstrakāropadeśavat . ato dṛṣṭādṛṣṭārthakriyopadeśe padavākyapramāṇaviṣayaviṣayavyākhyāvaiyarthyaprasaṅgānna vedaśāstropadeśasiddhirlokatattvānveṣaṇaparatvānativṛtteḥ, tarkaśāstravācyalokatattvavicāravijñānasāphalyaṃ vā . upadeśāprasiddhau parīkṣakatvahāniḥ, padavākyapramāṇaviṣayaviṣayāvyabhicārajñānārthatvāt
parīkṣāyāḥ . parīkṣaiva copadeśaḥ, parīkṣāvyākhyayoranarthāntaratvāt . sa copadeśastvanmatenaivaivaṃ nāvatiṣṭhate,
lokatattvānveṣaṇātmakatvāt .
syānmatam--padavākyapramāṇānāmapi sāmānyaviśeṣādighaṭādijagattattvavicāravadavyavasthaiva, pramāṇānāmapi pramāṇāntarādhigamyatve'navasthādoṣaprasaṅgāditi . atrocyate--pramāṇānavasthā tāvannāsti, candrārkamaṇipradīpādivat svaparāvabhāsitvāt pramāṇānām . padādīnāmabhyupagamyāpi tvanmatenā'navasthāmāha --tasyāpi

kriyāvidhāyyapi śāstraṃ nāvatiṣṭheteti tatprāpyapuṇyādyabhāvaḥ, yathā agnihotraṃ juhuyāt
svargakāma iti vidheraprasiddhārthaviṣayavidhāyitayā'saṃvyavahāryatvāttadvihitakriyāphalasambandhābhāva ārogyārthiḍitthabhakṣaṇoktivat .
athocyeta--kartavyatāṃ vidhāya itikartavyatāvidhānāt evamprakāramevāgnihotraṃ
nāma karma bhavati iti prasiddhaṃ bhaviṣyati tasyetarārthāvicāreṇa .
tvanavasthāne jagattattvasya pramāṇavicārasya vā kriyāvidhāyyapi śāstraṃ nāvatiṣṭheta, tasyāpi lokatattvānveṣaṇātmakatvānativṛtterapramāṇatvāt . itiśabdo hetvarthe, ayaṃ hetuḥ kriyāvidhāyiśāstrānavasthānāt
iti, atastatprāpyapuṇyādyabhāvaḥ, kriyāvidhāyiśāstropadiṣṭakriyābhivyaṅgyāpūrvābhāva ityarthaḥ . katamat
punastat kriyāvidhāyi śāstram ? ucyate, yathā--agnihotraṃ juhuyāt svargakāmaḥ ityetacchāstram . idaṃ
tu punaḥ kiṃ vidhiḥ, anuvādaḥ, arthavādaḥ ? ucyate --vidhiḥ . kathamupalakṣyate vidhiriti ? aprasiddhārthaviṣayavidhāyitayā lakṣyate . atrāprasiddhamagnisampradānaṃ havanaṃ vidhīyate, svargasya sukhasaṃjñasya tatprāptyāśrayasya viśiṣṭadeśādyātmakasya vā tadabhilāṣasya ca kartari siddhatvāt svargāvāptāvupāyo'gnihavanam ityupāyasyāpūrvatvāt . kathaṃ punastatkriyābhivyaṅgyāpūrvābhāvaḥ ? tvanmatādevoktavat . itaśca tarkotthāpitalokatattvajñānānapekṣatvāt tasya vidherasaṃvyavahāryatvam, asaṃvyavahāryatvāt tadvihitakriyāphalasambandhābhāvaḥ,
dṛṣṭānta ārogyārthiḍitthabhakṣaṇoktivat, yathā ārogyārthine puṃse ḍitthaṃ bhakṣaya ityuktistatkriyā ca viphale aprasiddhatvādevaṃ tvaduktikriye aśakyaprāptyarthe cetyaśakyaprāptyādimatsāṅkhyādivivekayatnatulyatvaṃ tavāpi .
athocyetetyādi . atrāha--mā maṃsthāḥ sāṅkhyādiyatnatulyatvametasya, kiṃ kāraṇam ? vaidharmyāt, 
tadyathā --kartavyatāṃ vidhāya itikartavyatāvidhānāt, tatra agnihotraṃ juhuyāt iti kartavyatayāgnihotraṃ vidhīyate, tataḥ punaruttaratra viśeṣya itikartavyatā vidhīyate tadagnihotramevamevaṃ ca kartavyam
iti yadyathāgniṣṭomādisaṃsthāviśeṣairdravya-guṇa-devatā-kartṛ-kāma-kāla-deśādiviśeṣaiśca, vasante brāhmaṇo yajeta,
grīṣme rājanyaḥ, śaradi vājapeyena vaiśyaḥ . holākā prācyaiḥ, udvṛṣabhayajña udīcyaiḥ   .

nanu caivamapi kartavyatāpratipattirlaukikakartavyatādyarthatattvānusṛtereva, kartavyatāvidhānānantaraṃ cetikartavyatāvasaraḥ, yathā ghaṭādikartavyatāyāṃ vihitāyāṃ ghaṭaṃ
kuru iti tataḥ punaritikartavyatākramaḥ--evaṃ nirvartayeriti . na tu ghaṭavadagnihotraśabdaḥ
bāyavyaṃvāyavyaṃ śvetamālabheta bhūtikāmaḥ, vāyurvai kṣepiṣṭhā devatā, vāyumeva svena bhāgadheyenopadhāvati,
sa evāsmin bhūtiṃ nidhatte tai॰ saṃ॰ 2 . 1 . 1 ityādi tvayā pratipatsyata iti śiṣyamanuśāsti . tata uttarakālam evamprakāramevāgnihotraṃ nāma karma bhavatiiti viśeṣavidhāyinārthapratipattibalena prasiddhaṃ
bhaviṣyati tasya śiṣyasya sāṅkhyādivivekaprayatnavailakṣaṇyena itarārthāvicāreṇa ghaṭaparamāṇvādikāryakāraṇasāmānyaviśeṣādisvarūpāvicāreṇeti .
atrocyate --nanu caivamapītyādi . nanvityanujñāpane, kartavyatā iti yā kartavyatāpratipatti
ragnihotrādiviṣayā sā pratipattitvāllaukikakartavyatādyarthatattvānusṛtereva, pratyekaṃ patanaṃ pratipattiḥ, sā
dvividhā--ādhyātmikī bāhyā ceti, tatrādhyātmikī idaṃ kartavyamidaṃ na kartavyam ityādikā buddhireva, bāhyā tu dvipadacatuṣpadadhanadhānyādyarthaṃ mamīkriyā . sā dvividhāpi lokaprasiddhamevārthamanusṛtya bhavitumarhati nāprasiddham, tasmādagnihotrādipratipattirapi lokatattvānusṛtereva, nānyathā . anyathā kimviṣayākiṃviṣayā
sā syānnālikeradvīpajātavṛddhasya godhenupratipattyabhāvavat ? iti taddarśayati --kartavyatāvidhānānantaraṃ
cetikartavyatāvasaraḥ, laukikakartavyatādyarthatattvānusṛtereva iti vartate . prasiddhakartavyatāpratipattyanantaraṃ
prasiddhetikartavyatāpratipattyavasara iti nyāyaḥ, tadubhayamalaukikatvādagnihotrasāmānyasyāgniṣṭomādiviśeṣasya
dravyamantradevatārtvigniyamādyātmanaścāprasiddherayuktam . kiñcānyat, tannyāyāsambhavaśca . tadvyāvartanārthaṃ lokaprasiddhakartavyatetikartavyatāvaidharmyaṃ darśayannāha --yathā ghaṭādikartavyatāyāṃ vihitāyāṃ ghaṭaṃ kurviti
tataḥ punaritikartavyatākramaḥ, evamiti prakāranirdeśaṃ darśayati, mṛtpiṇḍaṃ cakramūrddhani saṃsthāpya daṇḍena
bhramayitvā dvābhyāṃ pāṇibhyāṃ śivakādyākāraviśeṣakrameṇa nirvartayeriti prasiddhakartavyatāvidhānottarakālaṃ
prasiddhetikartavyatāvidhānaṃ ghaṭādiviṣayamupapannaṃ prasiddhārthatvāt, na tvagnihotrakartavyatāyāḥ paśuvadhādītikartavyatāyāśca prasiddhiḥ, aprasiddhatvādagnihotraśabdasya kāñcidapi itikartavyatāṃ kartavyatāṃ vā vaktumaśaktatvāt, ata āha --na tu ghaṭavadagnihotraśabdaḥ kāñcidapi kartavyatāṃ bravīti, apiśabdāditikartavyatāmapīti .


kāñcidapi kartavyatāṃ bravīti . juhoterhi dhātorayaṃ pratyaya utpannaḥ sa tatkartavyatāṃ
hitvā padāntarakartavyatāyāṃ kathaṃ pravarteta ? atha tadeva tat, prasiddhiviruddhaṃ punaruktaṃ ca .
padāntarakartavyatāyāṃ tāvat parihāraḥ--havanaṃ padāntarakartavyatāmapekṣate vākyanyāyena sāmarthyāt . sāmarthyaṃ ghaṭavadagnihotraśabdasyāpyarthavattvāyeṣyate . na cedevaṃ

syānmatam--juhuyāt ityayaṃ tarhi bravīti, hu dānādanayoḥ pā॰ dhā॰ 1083 ityasyāḥ
prakṛteḥ kriyāvācinyā vidhyarthaliṅpratyayāntatvāt, tacca havanamagniviṣayam, atastatkartavyatāṃ juhuyāt
ityeṣa śabdo bravīti . atrocyate--evamapi tadavastham, satyamayaṃ bravīti tatkartavyatām, kintu havana- 
mātrasya, tasyāpyaprasiddhasyaiva, na tvagnihotrakartavyatām, juhuyāt ityākhyātasya pūrvāparībhūtāniṣpannāvayavakriyārthavācitvāt, nāmnāṃ piṇḍitaniṣpannārthavācitvāt . kiṃ kāraṇam ? viviktārthavācitvābhimatānāṃ
śabdānāṃ padāntarārthāvṛtteḥ . tata āha --juhoterhi dhātorayaṃ pratyaya utpannaḥ sa tatkartavyatāṃ
hitvā padāntarakartavyatāyāṃ kathaṃ pravarteta ? pratyayagrahaṇaṃ prakṛtipratyayau pratyayārthaṃ saha brūtaḥ pā॰
ma॰ bhā॰ 3 . 1 . 67 iti paribhāṣitatvādāptaiḥ .
syānmatam --atha tadeva tat, yadevāgnihātraṃ tadeva havanaṃ yadeva havanaṃ tadevāgnihotramiti .
etat tāvadanayoraikārthyaṃ prasiddhiviruddham, nāmākhyātayorbhinnārthatvaprasiddheḥ . abhyupetyāpyekārthavācitvamanayoḥ paunaruktyaparihārārthaṃ lāghavārthaṃ ca juhuyāt ityevāstu, kim agnihotram ityanena ?
itaro'prasiddhipaunaruktyaparihārārthamāha --padāntarakartavyatāyāṃ tāvadityādi . tāvacchabdaḥ
kramārthe, yat tāvaduktaṃ padāntarakartavyatāyāṃ kathaṃ pravarteta ityatra parihāraḥ . asmin parihāre'bhihite
paunaruktyāprasiddhidoṣāvapi tadeva tat ityetatpakṣagatau parihṛtāvevetyabhiprāyaḥ . tatra havanaṃ padāntarakartavyatāmapekṣate, kena nyāyena ? vākyanyāyena, ko vākyanyāyaḥ ? bhedasaṃsargābhyāṃ parasparākāṅkṣā
sambandhaḥ, tayākāṅkṣayā padāntarārthe vartate padam, yathā sabrahmacāriṇā sahādhīte ityukte yena samāno
brahmacārī sabrahmacārī tena sabrahmacāriṇā ya evādhīte tenaiva samāna ityākāṅkṣā bhavati sāmarthyāt,
nānyena kenacit . sāmarthyamapekṣetyarthaḥ . na tu yathā padārthe paricchinne ghaṭa iti na padārthāntaramapekṣyate 
padena . sā punarapekṣā ghaṭavat ghaṭaśabdavat, abhedanirdeśād ghaṭārthatvena ghaṭaśabda uktaḥ, ghaṭaśabdasyārthavattvavadagnihotraśabdasyāpyarthavattvāyeṣyate, anyathāgnihotraśabdo'narthakaḥ syāt, tanmā bhūdānarthakya

tato'gnihotraśabdaḥ pramādādhīta āpadyeta . tata evaṃ vacanavyaktirbhavati agnihotrākhyaṃ havanaṃ kuryāt iti, yathā ghaṭaṃ kuryādityukte ghaṭakriyāṃ kuryāditi .
etadayuktaṃ dṛṣṭāntavaiṣamyāt . na hi kiñcidagnihotraṃ nāma havanaṃ ghaṭavat prasiddhaṃ
yadanūdyocyeta yadagnihotrasaṃjñakaṃ havanaṃ tat kuryāditi, nāpi havanaṃ yat kuryāt
tadagnihotrākhyamiti, vākyāntareṇa pramāṇāntareṇa vā'prasiddhatvāt . ata eva tūbhaya-
mityākāṅkṣeṣyate . na cedevaṃ tato doṣa iti, yadi tu nirapekṣo'gnihotraśabdo havanaprakṛtyarthamātra eva
vartate tataḥ ko doṣaḥ ? tato'gnihotraśabdaḥ pramādādhīta āpadyeta, agniśabdasya ca na pṛthak kaścidartho havanaprakṛtyarthamātratvāt syāt, tataśca daśadāḍimādiślokāvayavavat pramādādhīta āpadyeta nirākāṅkṣatvāt, na punarevamiṣyate . tata evaṃ vacanavyaktirbhavati--agnihotrākhyaṃ havanaṃ kuryāt agnihotrasaṃjñakriyākāṅkṣahavanaṃ kuryāditi . kimiva ? yathā ghaṭaṃ kuryāt ityukte sāmānyacodanāyāḥ plavanād
viśeṣābhisambandhamantareṇa nairarthakyaṃ syāt, tanmā bhūditi ghaṭaṃ kuryād ghaṭakriyāṃ kuryāditi vacanavyaktistathāgnihotraṃ juhuyāditi .
ācārya āha --etadayuktaṃ dṛṣṭāntavaiṣamyāt, arthabhedāsiddheḥ, abhyupetyāpi ākāṅkṣākṛtamarthabhedamagnihotrahavanayoraprasiddherdṛṣṭāntena prasiddhena ghaṭena vaiṣamyamiti taddarśayati --na hi kiñcidagnihotraṃ nāma havanaṃ
ghaṭavat prasiddhaṃ yadanūdyocyeta, yathā ghaṭaṃ loke prasiddhamanūdya tadviṣayaṃ karma kuryād ghaṭaṃ kuryādityucyate na
tādṛganuvadanamatropapannamaprasiddhatvādagnihotrahavanayornāpyākāṅkṣākṛtamaikyamastīti taddarśayati vaidharmyeṇa --yadagnihotrasaṃjñakaṃ havanaṃ tat kuryāditi, agnihotrahavanayoraikyena prasiddhau satyāṃ tadviṣayaṃ karaṇamanuvidhīyeta .
nāpi havanaṃ yat kuryāditi havanakriyāmanūdya tadagnihotrākhyamityaikyena vidhānaṃ yujyeta vākyāntareṇāgnihotrasya havanasya vā avihitatvālloke śāstrāntareṣu vā pramāṇāntareṇa vā'prasiddhatvādagnihotrahavanakriyayoḥ kathamanūdya vidhānaṃ ghaṭate ?
ata eva tūbhayamapyaśakyam . ata ityetasmādanantaroktāddhetorvākyāntareṇa pramāṇāntareṇa vā'pratītatvādubhayamapyaśakyaṃ viśeṣaṇaṃ viśeṣyaṃ ca pradhānamupasarjanaṃ ca vidhiranuvādaśca śeṣaḥ śeṣī ca utsargo'pavādaśca,
anyatarasyāpyarthāpratīteḥ . kiṃ havanakriyāviśeṣaṇamagnihotraṃ viśeṣyam ? agnihotraviśeṣaṇaṃ havanaṃ viśeṣyam ?
evaṃ vidhyanuvādapradhānopasarjanotsargāpavādaśeṣaśeṣibhāvādiṣu khapuṣpakharaviṣāṇayorivāyuktamiti . tuśabda eva

mapyaśakyam, yadi viśeṣyeta evaṃ viśeṣaṇīyam--havanaṃ kuryāt taccāgnihotrasaṃjñakamagnihotraṃ vā havanamiti, etadayuktam, anuvādavidhiviṣayatve vākyabhedāpatteḥ .
nāpi ghaṭādi kartavyatāyāmiva kācit kriyā prasiddhā yayāgnihotrākhyatā havanasyātidiśyeta havanākhyatā vāgnihotrasya .
kārārthaviśeṣaṇe, proktavadeva viśeṣaṇatvādi na ghaṭata iti viśinaṣṭi . kathamaśakyamiti ceddarśayati --yadi
viśeṣyeta evaṃ viśeṣaṇīyam--havanaṃ kuryāt taccāgnihotrasaṃjñakamiti havanakriyayāgnihotraṃ viśeṣyeta,
agnihotraṃ vā havanamiti yadagnihotraṃ taddhavanaṃ karma ityagnihotreṇa havanaṃ viśeṣyeta . iti pradarśane, itthaṃ
viśeṣyeta yadi viśeṣaṇaviśeṣyatayā prayojanamavaśyam, tacca naivaṃ śakyamaprasiddhārthatvāt . yadapyuktam anūdyāgnihotraṃ havanakriyā vidhīyate, havanaṃ vānūdyāgnihotraṃ vidhīyate iti, etadayuktaṃ vākyabhedāpatterityata āha —
anuvādavidhiviṣayatve vākyabhedāpatteriti, tatraikamanuvādakamekaṃ vidhāyakam, tayoranyatarad yatheṣṭaṃ
te'stu, tato bhinnārthatvād vākyabhedo'nayorāpadyate, yathā kuśalo'yaṃ devadatto jñeyaḥ iti prasiddhamarthamanūdya
ānayainam ityānayanaṃ vidhīyate, devadattamānaya iti devadattānayanaṃ vā vidhāya aviduṣe yaḥ kuśalataro'nayoḥ
ityanuvāde prasiddhāprasiddhārthānuvādavidhiviṣaye dve vākye, evamekasyānuvādatve'nyasya ca vidhitve vākyabhedāpattiḥ, ato naiṣo'pi vyākhyānādhvā śobhana iti .
syānmatam--na vākyabhedāpattyādidoṣāḥ sambhavanti, kriyāyā eva vidheyatvāt . yathoktam --naitadvicāryate--anaḍvān nānaḍvāniti . kiṃ tarhi ? ālabdhavyo nālabdhavya iti pā॰ ma॰ bhā॰ 1 . 1 . 43,
tathā svabhāvasiddhaṃ dravyam, kriyā caiva hi bhāvyate pā॰ ma॰ bhā॰ 1 . 3 . 1 iti . tasmādagniviṣayā havanakriyaiva
vidhīyate, ato dṛṣṭāntavaiṣamyaṃ nāsti dravyasyāvidheyapratiṣedhyatvāt ghaṭaṃ kuryāt, mā kārṣīt iti, kiṃ tarhi ?
ghaṭakriyāṃ kuryāditi, tathā havanaṃ kuryādagnihotraṃ kuryāditi havanāgnihotrakriyayoratideśo nyāyya iti .
atrocyate --nāpi ghaṭādikartavyatāyāmityevamādi . yathā ghaṭādiviṣayā kartavyatā mṛdānayanamardanādyupakramātmikā loke prasiddhā na tathā kācidagnihavanakartavyatā nāma prokṣaṇabarhirāstaraṇājyaprakṣepādyupakramātmikā
mantrapūrvakriyā kramavatī prasiddhā yayā kartavyatayātidiśyeta havanākhyayāgnihotrākhyatā agnihotrākhyayā
vā havanākhyatātidiśyeteti .
atha punarityādi . athetyadhikārāntare, pakṣāntaramadhikārāntaram . anantaroktavidhinā na nirvahati
havanaṃ kuryājjuhuyāt iti havanavidhāvagnihotrānuvāda ityasminnarthe'prasiddhatvādviśeṣaṇaviśeṣyatādyabhāvādvākya-

atha punarevamanirvahatyucyeta--naiva havanaṃ kuryāditi pakṣaḥ, kiṃ tarhi ? agnihotraṃ
kuryāditi pakṣāntaramāśrīyate, agnihotraśabde juhoterdhātordarśitārthatvāt kartṛpratyayārthe ca kṛñaḥ .
evamapi kartṛpratyayakṛñdarśanena juhotyarthatyāgabhedābhyāṃ juhotyarthatyāgabhedavat
sarvadhātvarthaviśeṣatyāgāttattyāgāpattirapi, viśeṣābhāve nirāśrayasya sāmānyasyā
bhāvāt .
bhedāpatteśca dravyasya kriyāyā vā vidhāne nirvoḍhumaśakye pareṇocyeta--naiva havanaṃ kuryāditītyādi kartavyatāvākyatātyāgena parihāraṃ manyate . pakṣāntarasaṃśraye sopapattikaṃ nirdoṣaṃ ca katamat punaḥ pakṣāntaram ? ityata
āha --kiṃ tarhi ? agnihotraṃ kuryāt ityetat pakṣāntaramāśrīyate . upapattiścātra --agnihotraśabde
juhoterdhātordarśitārthatvāt kartṛpratyayārthe ca kṛño darśitārthatvāt . ayaṃ hi juhuyāt iti
hudhāturliṅpratyayāntaḥ, sa ca liṅ kartari vihitaḥ, kartari kṛllaḥ karmaṇi ca pā॰ 3 . 4 . 67, 69
iti, kartṛśabdaśca kṛñprakṛtistṛjantaḥ, kartari kriyāyā nirvartake'rthe'bhidheye kṛto lakārāśca bhavantīti . tathā
karmaṇi vihito'pi kṛllakāro vā kṛñarthaṃ nātivartate . bhāve vihitastu kriyāmātrārthatvāt kṛñarthe eva . kiṃ
karoti ? iti sarvakriyāviśeṣeṣu pacatyādiṣu viśeṣaṇapraśnapradarśanāt juhuyāt ityayaṃ kuryādartha eva, tathā
bhūyate devadattena supyate devadattena ityevamādyakarmakeṣvapi svapiti bhavatīti . agnihotraśabdena punastadviśeṣabhūto juhoterartho'bhihita eva, tasmāt agnihotraṃ kuryāt ityayamartha iti .
atrocyate --evamapi kartṛpratyayakṛñdarśaneneti paroktaṃ pratyuccārayati . evamidānīṃ kuryādagnihotramityetat pakṣāntaraṃ hotraśabdoktahavanārthatā kartṛpratyayāntakṛñarthatā ca juhoterityetat tvayoktaṃ mayā yuktyā sahāvadhāritaṃ tathāpi juhotyarthasya tyāgo'rthabhedaśca, juhotyarthatyāgastāvat kartṛviśiṣṭakriyāsāmānyamātravācitvābhyupagamāt juhoteśca kriyāviśeṣatvāt sāmānyaviśeṣayoścānyonyato bhinnatvāt kuryācchabdārthaṃ juhuyācchabdo bravīti iti vacanād hotraśabdena darśitārthatvājjuhotiranarthaka iti tvayaiva tyaktatvāt . tataśca juhuyācchabdo'pi hotraśabdārthaṃ hotraśabdo'pi juhuyācchabdārthaṃ bravītīti nāmākhyātayoḥ pratyekaṃ dvyarthavṛttitvādbhedaśca
hotraśabdaḥ kriyāvācī nāmavācī ca tathā juhuyācchabdo'pīti . evaṃ sati śabdārthasaṅkaraḥ prasiddhivirodhaśca
jāyate, yathā --pūrvāparībhūtaṃ bhāvamākhyātenā''caṣṭe vrajati pacatītyupakramaprabhṛtyapavargaparyavasānaṃ mūrtaṃ
sattvaṃ nāmabhirvrajyā paktiḥ niruktaḥ 1 . 1 iti . tataśca juhotyarthatyāgabhedābhyāṃ hetubhyāṃ

āsannaśrutāgnihotrakartavyatvānneti cet, na, āsannataraśrutajuhotyarthatyāgāt .
parapadārthavidhāne'pi ca padāntarapariśrutahotramātravṛttatvājjuhuyādarthamātrameveti
juhotyarthatyāgabhedavat sarvadhātvarthaviśeṣatyāgaḥ, yathā juhotiḥ kartṛpratyayāntakṛñprakṛtyarthavācyevaṃ pacatipaṭhatyādayaḥ
sarve dhātavo dhātutvāt tadvācinaḥ, tasmāt sarvadhātvarthaviśeṣāstyaktāḥ, viśeṣaśabdasya bhedārthatvānnāmākhyātadvyarthavṛttitvāt pūrvoktakarotyarthavad bhinnārthatā ca . tataśca sarvadhātvarthaviśeṣatyāgāt tattyāgāpattirapi, tasya kṛñarthasya sarvadhātvarthasāmānyabhūtasyāpi tyāga āpadyate . kiṃ kāraṇam ? viśeṣābhāve
nirāśrayasya sāmānyasyābhāvāt, karoti ityukte kiṃ karoti ? juhoti pacati paṭhati ityādiviśeṣasaṃśrayeṇa vinā karoterarthābhāvāt . apiśabdāt saṅkara-prasiddhivirodha-paunaruktyadoṣāśca .
āsannaśrutāgnihotrakartavyatvānneti cet . syānmatam--saṃsargādibhedabhinnāt sāmarthyācchabdārtha-
vyavacchedo viśeṣaliṅgād bhavati . yathāha—
saṃsargo viprayogaśca sāhacaryaṃ virodhitā .arthaḥ prakaraṇaṃ liṅgaṃ śabdasyānyasya sannidhiḥ ॥
sāmarthyamaucitī deśaḥ kālo vyaktiḥ svarādayaḥ .śabdasyārthavyavacchede viśeṣasmṛtihetavaḥ ॥ vākyapa॰ 2 . 317--318 iti .
tatra yacchabdasannidhisaṃjñakaṃ sāmarthyaṃ tad vyavacchedakāraṇamihāpyasti, tadyathā--āsannaśruto'gnihotraśabdaḥ,
taccoditakartavyataivātra sambadhyate . tasmānna juhotyarthastyaktastatkartṛpratyayakṛñarthadarśane satyapi agnihotraṃ kuryāt
iti havanaviṣayasyaiva karaṇasyopādānāt . cedityāśaṅkāyām, evaṃ cenmanyase, tadapi na, āsannataraśrutajuhotyarthatyāgāt, yadyāsannaśrutāgnihotrasānnidhyāt tadarthopādānaṃ nyāyyaṃ manyase tato'pyāsannataraśrutajuhotiśabdārthopādānaṃ nyāyyataraṃ kiṃ na manyase ? sa cārthastyaktastvayā, tadupādāne'pi cāprasiddhatādidoṣāstadavasthāḥ, svapadārthaṃ tyaktvā padāntarārthe kathaṃ varteteti coktam .
abhyupetyāpi padāntarārthābhidhānaṃ doṣa ucyate --parapadārthavidhāne'pi ca padāntarapariśrutahotramātravṛttatvājjuhuyādarthamātrameveti kuryādarthopādānamabhedakam . padāntare'gnihotrapade pariśrutaṃ parigataṃ jñātam, kiṃ tat ? hotramātram, na tadvyatiriktamarthāntaraṃ gamyate, ato juhuyādityetasya śabdasya yo'rthastanmātra eva vṛttaḥ kuryācchabdaḥ, itiśabdo hetvarthe, asmāddhetorjuhuyācchabdārthamātratvāddhotraṃ kuryādityasyārtha

kuryādarthopādānamabhedakaṃ tiṅpratyayārthaikībhūtaprakṛtyarthatvādagnisamāsāsattvāt, apaśabdaścāyamasminnarthe .
syopādānamabhedakam, nāsti bhedo'syetyabhedakamabhinnārtham . kuto bhinnārthaṃ na bhavatīti cet, havanaṃ kuryāt
ityasmādvākyārthāt . tasmāt ta eva doṣāḥ . syānmatam--mātragrahaṇāsiddhiragnipadaviśiṣṭasamāsatvāt .
na hi hotramātrameva śrūyate, kiṃ tarhi ? agneragnāvagnaye vā hotramagnihotram, tat kuryāditi bhinno'rtha iti .
etaccāyuktam, tiṅpratyayārthaikībhūtaprakṛtyarthatvād hotramātravṛttatvaṃ siddhamevetyarthaḥ . yatra tiṅpratyayārthenaikībhūtaḥ prakṛtyarthastatra prakṛtyarthamātravṛttirdṛṣṭā, yathā pralambate'dhyāgacchatīti . vaidharmyeṇa kumbhakāravat kāṇḍalāvavat samāsatvāt . kumbhakāravadeva viśiṣṭārthatvamiti cet, tadapi nopapadyate, agnisamāsāsattvāt,
na hyasti agniśabdasya hotraśabdena tiṅpratyayārthasākāṅkṣeṇa samāsaḥ, sup supā samarthena saha samasyate
pā॰ ma॰ bhā॰ 2 . 1 . 4 iti vacanāt . tiṅantena astikṣīrāśnītapibatādiṣu samāsadarśanādadoṣa iti
cet, na, parigaṇitebhyo'nyatrābhāvāt tiṅantapratirūpakanipātasubantatvācca teṣām, asti nāsti diṣṭaṃ matiḥ
pā॰ 4 . 4 . 60 iti prātipadikavat . anyathā devadattaḥ pacati ityatrāpi samāsaḥ syāt, na tu bhavati .
sāmarthyābhāvācca samāsānupapattiḥ, samarthaḥ padavidhiḥ pā॰ 2 . 1 . 1 ityadhikārāt . asāmarthyaṃ ca sāpekṣatvāt, yathā śaṅkulākhaṇḍaprātipakṣyeṇa paśya śaṅkulayā khaṇḍaḥ iti samāsānupapattistadvat . na ca prādhānyābhāvāt devadattasya gurukulam ityanena tulyam, tatra tu pradhānatvādbhavati samāsaḥ . uktaṃ tu --bhavati hi
pradhānaśabdasya sāpekṣasyāpi samāsaḥ pā॰ ma॰ bhā॰ 2 . 1 . 1 iti . na cātrāgniśabdasya hotraśabdasya vā
prādhānyamasti, kuryājjuhuyāditi tiṅantasya kriyāvācinaḥ prādhānyāt sādhanānāṃ sādhyasiddhyarthapravṛttitvāt .
apaśabdo hi nāma arthaviśeṣavivakṣāyāṃ tadabhidhāyitvarūpātikramāt . yathā goṇīśabdo hi sāsnādimatyarthe'paśabdaḥ, sa tu āvapane śabda eva . tathā gāvīśabdo'pi gavyavaseye'śaktiḥ gāvī ityasminnarthe śabda
eva . tathā coktam—
yastu prayuṅkte kuśalo viśeṣe śabdān yathāvadvyavahārayukte .so'nantamāpnoti jayaṃ paratra vāgyogavidduṣyati cāpaśabdaiḥ ॥ pā॰ ma॰ bhā॰ 1 . 1 . 1
tasmādapaśabdaścāyamasminnarthe kuryādarthopādānaṃ cābhedakamiti sādhūktam .



tyaktajuhotikartrarthagrahe tu niṣkriyakartṛtvāt kuryādarthābhāvaḥ . juhotiprayogāsattvam, tyājyatvāt, vyādhivat . kriyānāmasvavṛttityāgopādānābhyāṃ dhātuprātipadikaprakṛtibhedo'pi, na padabheda eva padāntaraviṣayatvāttvāt vākyabheda eva vā, ajñātasyāgnihotrasya
kriyāviśeṣaṇatvenānuvādāt .

tyaktajuhotikartrarthagrahe tu niṣkriyakartṛtvāt kuryādarthābhāvaḥ . athācakṣīthāḥ--etaddoṣabhayāt
tyaktvā juhotyarthaṃ niṣkriyaṃ kartrarthamātrameva gṛhyate kuryāt iti kartavyatāmātracodanārthaḥ . evaṃ ca sati
tyaktajuhotikartrarthagrahe tu, tuśabdo viśeṣaṇe, atyantamarthābhāvenaiva viśeṣayati, karoti, kuryāt ityevamādiśabdānāṃ kṛñprakṛtīnāṃ ghaṭādikarmāpekṣāmantareṇa kiṃ karotu, kiṃ kuryāt ityanirṇītārthatvāt ko'rthaḥ syāt ?
kṛñarthābhāVe kartrarthasya niḥsādhyasya vā'kartṛtvaṃ syāt . ataḥ kuryācchabdo nirarthakaḥ, tyaktasvaprakṛtyarthatvāt
tādṛgvidhasya kṛbhvādiprakṛtirahitasya yādādipratyayāntasya prayogasyādarśanāt . abhyupetyāpi prayogaṃ juhotiprayogāsattvaṃ brūmaḥ, asattvamapraśastatvam, kutaḥ ? tyājyatvāt, tyājyatvaṃ tvayā tyaktatvādasmanmatenā'rthābhāvāt . arthābhāvaścoktavidhinā siddha eva . tasmāt tyājyatvādasattvaṃ juhuyāt ityasya prayogasya .
dṛṣṭānto vyādhivat, yathā vyādhistyājyatvādapraśastastathā juhotiśabdo'pi sārtha iti . kiñcānyat, 
kriyānāmasvavṛttītyādi . ākhyātasya kriyārthatvarūḍhasya svārthaṃ viprakīrṇāvayavakalāpaṃ tyaktvā piṇḍitahotrasattvārthopādānam, na ca tamapyupādāya tatraivāvatiṣṭhate, kiṃ tarhi ? punarapi sattvārthaṃ tyaktvā kriyārthopādānam .
evaṃ nāmaśabdasyāpi sattvavṛttiṃ svāṃ tyaktvā kriyārthopādānaṃ kriyārthaṃ tyaktvā sattvārthopādānamiti .
tābhyāmeva ca tyāgopādānābhyāṃ kuryāt, juhuyāt ityetayorapi śabdayoḥ sāmānyaviśeṣārthayoritaretarārthavṛttyā bhedaḥ svaprakṛtibalena piṇḍanaviprakiraṇāt tadbhedavat tadbalenā'syāpi . tathā tadvācinyoḥ prakṛtyorapi
bhedastābhyāṃ tyāgopādānābhyām . kayoḥ prakṛtyoriti cet, dhātuprātipadikayoḥ, ata āha --dhātuprātipadikaprakṛtibhedo'pi, na padabheda eva, sa kutaḥ padabheda iti cet, padāntaraviṣayatvāt, padāntarasya
viṣayo'syeti padāntaraviṣayaṃ tat padamākhyātaṃ nāma vā, tadbhāvāt padāntaraviṣayatvāt kuryājjahuyāditi .
athavā vākyārthavicārapradhānasya mīmāṃsakasya yaduktaṃ prāk vākyabhedo vidhyanuvādatvāpatteḥ iti, sa tu na
kevalo vākyabhedaḥ padabheda eva vā, kiṃ tarhi ? dhātuprātipadikabhedo'pītyabhisambadhyate, na ityanuvartanāt . tatra ko heturiti cet, ajñātasyāgnihotrasya kriyāviśeṣaṇatvenānuvādāt, ajñātārtho

evaṃ ca śruteryāsau pratipattistasya abhāvaḥ . svapratyavekṣānuvādanyāyena ca
tattyāgāt kartrādyarthapratipattivaśena śabdārthasthāpanād nṛjñānameva pramāṇīkṛtam .
evaṃ tarhi yathāśruti agnihotravaddhavanamapi grahīṣyate . nanvarthadvayavidhānamaśakyamekena vākyena .
vidhiḥ, jñātārtho'nuvādaḥ, agnihotramajñātatvād vidhīyate, tat kuryāt, juhuyāt, havanaṃ kuryāt iti
juhotikriyayā viśeṣya prasiddhasya vihitasyaivānuvadanāditi prāguditamarthamupapattitvenopadarśayati .
tataśca kim ? evaṃ cetyādi yāvat tasyā abhāvaḥ . evaṃ cetyanantaranirdiṣṭakriyānāmasvavṛttityāgopādānābhyāmeva śruteryāsau pratipattirjuhuyādityasyāḥ padaśruterhavanakriyāvidhānamartho juhuyād havanaṃ
kuryāditi tasyā abhāvaḥ, sā na bhavati, anyathārthādhigateḥ, yacchabda āha tannaḥ pramāṇam pā॰ ma॰
bhā॰ 2 . 1 . 1 iti ca hīyate . nāmākhyātayorarthabhedatyāgopādānadoṣebhyaśca śabdāvyavasthānāt puruṣabuddhivaśena
śabdārthāvasthānam, kutaḥ ? svapratyavekṣānuvādanyāyena ca tattyāgāt, svayaṃ pratyavekṣito'rthastvayā
ayamasya śabdo'syārtha evaṃ bhavati na veti doṣavattvādayaṃ tyājyo'yaṃ guṇavattvādāśrayaṇīyaḥ iti vicārya
svamatipramāṇīkaraṇena śratiśrutiprāmāṇyatyāgaḥ kṛtaḥ . tatastattyāgāt kartrādyarthapratipattivaśena śabdārthasthāpanād nuḥ puruṣasya jñānameva pramāṇīkṛtam, tasyaiva vidhyarthavadavasthitasyānuvadanāt . ataśca
te vādāvasānaṃ nigrahasthānaṃ puruṣajñānaprāmāṇyāśrayeṇa kriyopadeśavākyāpramāṇīkaraṇāt pratijñātyāgapratijñāntaragamanalakṣaṇam . eṣa ca pratijñātyāgapratijñāntarāśrayaṇadoṣa itaratrāpyarthavyākhyāne havanaṃ kuryāt
ityetasmin bhavati, kasmāt ? svapratyavekṣānuvādena ca tattyāgāt kartrādyarthaniyatapratipattivaśena śabdārthasthāpanādevameva saprakṛtipratyaya evāgnihotraśabdo'vabodhyate śabdaprāmāṇyatyāgena svamatiprāmāṇyāvalambanāt .
evaṃ tarhi yathāśruti agnihotravaddhavanamapi grahīṣyate . āha--na śabdārthaṃ tyajāmi, uktadoṣabhayāt . kiṃ tarhi ? yā yā śrutiryathāśruti, yathāgnihotraśabdaśravaṇāt tadartho gṛhyate tathā havanamapi juhuyācchabdaśravaṇādgrahīṣyate, tato na doṣo'stīti . tadekatra havanamagnisampradānaviśiṣṭakarmakārakatayocyate, anyatra
svaviśiṣṭakartṛkatayeti . atrocyate --nanvarthadvayavidhānamaśakyamekena vākyena agnisampradānakasya karmabhūtasya havanasya tadviśiṣṭasya ca kartṛtvasya, yathā brāhmaṇasampradānakahavirdānavākyena śuklagavānayanamapi .


naiva havanaṃ vidhīyate, kiṃ tarhi ? agnihotraśabdena vihitaṃ havanamanūdyate .
prāptamanūdyate vākyāntareṇa, aprāptaṃ ca vidhīyate . na ca prāptirasti havanasya, avihitatvāt . yadagnihotraṃ havanameva tat, punaruktaṃ tarhyevam, anayoraviśeṣāt . vidhivihitasya hyanuvadanamanuvādaḥ . agnihotrahavanavidheyatvādanuvādāyogyatā .
atha tvicchayaivānuvādo yathākathañcit syāt tataḥ punaruktadoṣābhāva eva
syāt . uktaṃ hi—
anuvādādaravīpsābhṛśārthaviniyogahetvasūyāsu .īṣatsambhramavismayagaṇanāsmaraṇeṣvapunaruktam ॥  
idaṃ tvanuvādākṣamam, vidhīyamānatvāt, ākhyāyamānapaṇḍitatvavat . vihita-

itara āha --naiva havanaṃ vidhīyata ityādi . juhuyācchabdena naiva havanaṃ vidhīyate, kiṃ tarhi ?
agnihotraśabdena vihitaṃ havanamanūdyate, vidhyanuvādayorbhinnalakṣaṇatvāt . kiṃ tayorlakṣaṇamiti cet,
ucyate --prāptamanūdyate vākyāntareṇa, yathā paṇḍitastiṣṭhati iti śāstrajñaḥ paṇḍitaḥ iti vākyāntaravihitapāṇḍityasya sthānānuvādāt . aprāptaṃ ca vidhīyate, yad vākyāntarāprāpitamavijñātaṃ pramāṇāntareṇa
tad vidhīyate, yathā svargakāmo juhuyāditi . atrocyate--yadyetadvidhyanuvādayorlakṣaṇaṃ nānuvādo havanasya yujyate,
yasmānna ca prāptirasti havanasya, avihitatvāt . itara āha--asti prāptirhavanasya, agnihotrasya havanatvāt tasya ca vihitatvādityata āha --yadagnihotraṃ havanameva tat, punaruktaṃ tarhyevamanayoragnihotrahavanavidhānayoraviśeṣāt . etaccārthapunaruktam, punaruktaṃ ca nānuvāda unmattavākyavat . anuvādalakṣaṇābhāvaṃ
cāsya darśayati --vidhivihitasya hi anuvadanamanuvāda iti, hiśabdo yasmādarthe, yasmād vidhivākyavihitasyārthasya paścādarthaviśeṣaprāpaṇārtho vādo'nuvādaḥ . tadatra lakṣaṇaṃ na ghaṭate, agnihotrahavanavidheyatvāt, 
agnihotrasya havanasya caikībhūtayorvidheyatvāt . tannigamayati --anuvādāyogyateti .
atha tvicchayaivānuvādo yathākathañcit syāt . syānmatam--vakturvivakṣitapūrvikā śabdapratipattirityasya havanasya vidhānaṃ na vivakṣyate, anuvādo vivakṣyata iti . etadapi yathākathañcit syād vihitārthābhāvāt, vivakṣecchayoranarthāntaratvādicchāmātrataśca nirupapattikasyārthasyāsiddherna syādityabhiprāyaḥ . yadyapi
yathākathañcit syāt tataḥ punaruktadoṣābhāva eva syāt, iṣyate ca paunaruktyaṃ śabdato'rthataśca, uktārthaśabdārthakathanamaviśeṣeṇa punaruktamanyatrādarādibhyaḥ   iti paunaruktyābhāvaḥ .
uktaṃ hīti punaruktāpavādamarthaviśeṣāpekṣaṃ darśayati anuvādādara . paṇḍitamānaya ityukte paṇḍito
devadatta ityanuvādo na punaruktam . evamādare svāmin svāminniti . vīpsāyāṃ grāmo grāmo ramaṇīyaḥ .

meva tvanūdyate ca viśeṣavidhānārtham . na cātra kaścijjuhotipunarvacanena viśeṣo
janyate . tataśca prāktanameva sañjātam . sarvathā kimatiricyate paunaruktyadoṣavyapetam ?
vidhiliṅkartā āste . ato nānuvādaḥ, uttaraviśeṣāsambandhanāt, vidhīyamānapaṇḍitatvavat .
athocyeta--vidhiliṅkartrarthe pratyayārthe'vaśiṣyamāṇe'vaśyavācye prakṛtiparavyava-
bhṛśārthe ghanaṃ ghanaṃ mṛdu mṛdu śanaiḥ śanairiti . viniyoge ghaṭaṃ kuru ghaṭaṃ kurviti . hetau kṛtakatvādanityo ghaṭaḥ,
tasmāt kṛtakatvāditi . asūyāyāṃ viparyasyā''syaṃ hasati hasatīti . īṣadīṣaditi, stokaṃ stokamiti .
sambhrame svāgataṃ svāgatamiti . vismaye vidyādharo vidyādhara iti . gaṇane ekamekaṃ dve dve iti . smaraṇe ā !
vidito viditaḥ pāṭaliputre dṛṣṭo dṛṣṭo'sīti . evamādyarthaviśeṣābhāve punaruktadoṣāvaśyambhāvād na cedanuvādatvamasya paunaruktyamevāsya . paunaruktyābhāve nānuvādatvam . tasmādidaṃ tvanuvādākṣamamayogyamityarthaḥ,
katamat ? juhuyādityetat padam . kutaḥ ? vidhīyamānatvāt, yo'rtho vidhīyate na so'nūdyate, ākhyāyamānapaṇḍitatvavat, yathāyaṃ paṇḍito devadatta iti vidhīyamānapāṇḍityo devadatto nānūdyate tathā juhuyādityetadapi apūrvopadeśatvādanuvādavaidharmyāccāsya tallakṣaṇābhāvāt . kiṃ tallakṣaṇamiti cet, vihitameva tvanūdyate ca viśeṣavidhānārtham, yathā--paṭurdevadattaḥ, payasainaṃ bhojayeti . tallakṣaṇābhāvāt kim ? tallakṣaṇābhāvānnānuvādo'pūrvavidhānāt, yatra na viśeṣo vidhīyate maulavidhireva saḥ .
evaṃ tarhi viśeṣavidhānādanuvādo'stu tadvaditi cet, tanna bhavati, yasmād na cātra kaścijjuhotipunarvacanena viśeṣo janyate, juhuyāt ityanena śabdena agnihotraśabdābhihitādarthānna kaścidanyo
viśiṣṭo'rtho'bhidhīyate yato'nuvādaḥ syāt . tataśca prāktanameva sañjātaṃ yāvadeva agnihotraṃ kuryāt iti
vākyavikalpe'bhihitaṃ tāvadeva agnihotraṃ juhuyāt ityatrāpi vākye, tato'dhikaṃ na kiñcidasti . evaṃ yāṃ
tāṃ gatiṃ gatvā kalpayitvāpi sarvathā sarvaprakāreṇa agnihotraṃ juhuyāt ityasmin vākye'gnihotrakarmaṇyevāntarbhāvitahavane juhuyācchabdaprakṛtyarthe kimatiricyate paunaruktyadoṣavyapetam ? vidhiliṅkartāste,
vidhau vihitasya liṅpratyayasya kartṛkārakasya tanmātrārtha āste na dūṣitaḥ, anyat sarvaṃ punaruktādidoṣaduṣṭamevetyarthaḥ agnihotraṃ kuryāt, agnihotraṃ juhuyāt ityetayorvākyārthavikalpayoruktadoṣatvāt . ato nānuvādaḥ, uktadoṣasambandhādityarthaḥ . kathamiti cet, uttaraviśeṣāsambandhanād vidhīyamānapaṇḍitatvavadityetadanantaroktārthasamāhārārthaṃ sādhanaṃ gatārtham . tasmāt kartrarthamātramavaśiṣyate, śeṣaṃ punaruktam .
athocyeteti paramatamāśaṅkate . atha tvayocyeta --vidhiliṅkartrarthaḥ pratyayārtho'nuktatvādavaśiṣyate,
avaśyaṃ ca vācyo'sau, tasmin pratyayārthe'vaśiṣyamāṇe'vaśyavācye, prakṛtiparavyavasthāyā iti

sthāyā āvaśyake prakṛtyupādāne prāpte varamāsannā prakṛtirupāttā, arthaḥ punarasyā na
vivakṣyate gatārthatvāt . evaṃ tarhi varatarakaṃ pratyāsannatarā'vivakṣitārthā kṛñprakṛtirupāttā, vacanasyopāttārthapratyāyanārthatvāt . sāpi cāpakṣiptavācyārthasthitiruktavat .
asmiṃstu nyāye'tilaṅghyamāne kriyopadeśavādo'pi tattvavādavadeva tyaktaḥ
syāt, tatrāpi yadṛcchābhyupagamāt . ko ha vaitadveda bālapralāpavad vyavasthāpetamu-
hetvarthe pañcamī, prakṛteḥ paraḥ pratyayaḥ prayoktavyaḥ pā॰ ma॰ bhā॰ 3 . 1 . 2 itīyaṃ vyavasthā, tasyā vyavasthāyā maryādāyāḥ sthiterhetorāvaśyakaṃ prakṛtyupādānam, tasmiṃścāvaśyake prakṛtyupādāne prāpte katamā
prakṛtirupādātuṃ yogyā ityevaṃ vicārayata idaṃ me yogyamiti pratibhāti --varamāsannā prakṛtirupāttā, arthaḥ
punarasyā na vivakṣyate gatārthatvāt, tasmādavivakṣitārthā sā, satyapi nāntarīyakatve pratyāsannaprakṛtyupādāne vilakṣaṇāmanyāṃ parityajyā'vilakṣaṇā juhotiprakṛtirevopāttetyavaseyam, prayogo'gnihotraṃ juhuyāditi .
atrocyate --evaṃ tarhi varatarakamityādi . cenmanyase varamāsannaprakṛtyupādānaṃ nāntarīyakatvāditi, tatrāhameva
te varatarakaṃ sāhāyakaṃ dadāmi buddheḥ--kartṛpratyayārthasamārthaiva pratyāsannatarā paunaruktyaparihārārthamavivakṣitā-
rthā'nuktārthā kṛñprakṛtirupāttā . kiṃ kāraṇam ? vacanasyopāttārthapratyāyanārthatvāt, arthaṃ pratyāyayiṣyāmīti hi śabdaḥ, kartṛpratyayāntayā kṛñprakṛtyā pratyāyyate sphuṭataram, ato'gnihotraṃ kuryādityevāstu .
itara āha--tvayaiva samarthitatvādevamevāstu . ācārya āha--syādevaṃ yadi sāpi cārthasthitirnirdoṣā syāt,
kintu sāpi cāpakṣiptavācyārthasthitiruktavat, tasyāmapyarthasthitau nirākṛto vācyo'rthaḥ juhrotyajuhotyarthatyāgabhedābhyām ityādiprabandhena uktavad yathāśrutārthābhāvādidoṣāt pauruṣeyatvādiprasaṅgācca . evaṃ tāvannyāyena parīkṣyamāṇametadvākyaṃ na yujyate puruṣatarkalakṣaṇena .
yadyapi puruṣatarkalakṣaṇaṃ nyāyamatilaṅghyāpauruṣeyo nityo vedākhyaḥ kriyopadeśaḥ puruṣagatarāgādidoṣāśaṅkāhetuvinirmuktaḥ pramāṇam, puruṣakṛtāni hi vākyāni avidyārāgādyaviyuktapuruṣavadapramāṇāni aphalāśakyaprāptinityānityādivastutattvavicāraviṣayāṇi, saphalaśakyaprāptipuruṣahitopāyakriyopadeśāttu vedavādaḥ
śreyānitīṣṭam, tathāpi tvadvacanādevāsmiṃstu nyāye'tilaṅghyamāne kriyopadeśavādo'pi tattvavādavadeva tyaktaḥ syāt . kiṃ kāraṇam ? tatrāpi yadṛcchābhyupagamāt, avidyārāgādyaviyogādeva sarvapuruṣāṇāṃ 
vaktṛśrotṛpuruṣādhīnatvāccopadeśaparamparāyā na kaścidbuddhipūrva upadeśaḥ, ataḥ suptamattādivipralāpavad yadṛcchayā

ditam ? kiṃ vā'nena jñātena yadetajjñā evamuktavanto'vyaktaṃ yadyajñānād yadi dveṣādeḥ ?
ko vā''ha jñavacanametat ? yadi saṃśayādiyogānna jñaḥ pramāṇaṃ tarhīdamajñoktatvādunmattavākyavat . acetanatvāt kuto'sya prāmāṇyam ? kuto'sya
vacanam ? kāṣṭhaśabdavaditthamacetanatve'pi na ghaṭate vedavākyaprāmāṇyam .
bhyupagato vedo vaidikaiḥ . ata idamāpannam --ko ha vaitadveda agnihotraṃ juhuyāt svargakāmaḥ ityetad
vākyaṃ sārthakaṃ nirarthakaṃ veti ? . kimiva na jñāyate ? bālapralāpavat, yathā hi bālairaniyatakriyākārakasambandhamuktamabuddhipūrvatvājjñātumaśakyaṃ kenārthenā'rthapratyāyanārthavat ? iti . kiṃ kāraṇam ? vyavasthāpetatvāt, śabdaprayogo hyarthapratyāyanārthaḥ svaniścitārthapratipādanasamarthaniyatavarṇānupūrvīkaḥ pratyapekṣitavācyavācakasambandha itīyaṃ lokaśāstravyavasthā, tato'petaṃ brahmādisarvavedavādivacanamavidyārāgādyaviyogātteṣāmityaśakyaprāptiragnihavanavidhānādivākyārthasya . tasmāt ko ha vaitad veda bālapralāpavad vyavasthāpetamuditam ? kiñcānyat, aphalaṃ caitadityata āha --kiṃ vā'nena jñātena yadetajjñā vedajñā agnihotrakarmajñā evamuktavantaḥ agnihotraṃ juhuyāt iti vākyamavyaktamavyaktārthamasphuṭārtham, yasmādavyaktajñānā eva te puruṣatvādavidyāyogācca daśadāḍimādiślokavādivat . avidyāyogaṃ darśayati --yadyajñānāditi . rāgādiyogaṃ ca darśayati --yadi dveṣādeḥ .
itara āha--viphalo'yaṃ prayāso'niṣṭāpādane te, abhyupagamatvāt . ko vā''ha--jñavacanametat,
nanu prāguktaṃ saṃśayaviparyayānadhyavasāyasampṛktatvānnirṇayasyāpyajñānatvameveti . athavā ko vā''ha jñavacanametaditi jñasya puruṣasya sarvatra pramāṇabhūtasyābhāvāt, kiṃ tarhi ? śabdasyaiva ca nirdoṣatvāditi . atrācārya
āha --yadi saṃśayādiyogānna jñaḥ pramāṇaṃ tarhīdamajñoktatvādunmattavākyavaditi kriyopadeśasāphalyavādaḥ kva gacchatīti cintyatām . evaṃ tāvad buddhipūrvakamakārādivarṇānupūrvyā śabdoccāraṇaṃ cetanodīritaṃ
kākavāśitaṃ puruṣavāśitaṃ vā tulyam . athācakṣīthāḥ--kāṣṭhapāṣāṇādisaṅghaṭṭajanitācetanaśabdavat sarvamacetanam . tathāpyacetanatvāt kuto'sya prāmāṇyam, acetanatvāt, ākāśavat . evaṃ ca kṛtvā'cetanatvāt kuto'sya vacanam ? yacchabda āha tad naḥ pramāṇam pā॰ ma॰ bhā॰ itīṣṭaṃ bhavatā, bhāṣaṇaṃ
vacanamuktiḥ śabdoccāraṇam, bhāvasādhanatvādvacanaśabdasya, acetanatvādvaktṛtvamasya nāstītyarthaḥ . katham ?
ajñodīritatvādeva ca vacanatvamasya nāsti, vācyārthapratipādanābhisandhipūrvakaṃ hi tat, tadabhāve'nuktamityata
āha --kāṣṭhaśabdavaditthamacetanatve'pi na ghaṭate vedavākyaprāmāṇyam .
atrāha--yaduktaṃ prāk ko vā''ha jñavacanametat iti dvitīyo vikalpo na brūmaḥ sarvavaktṛvacanāprāmāṇyamiti, svavacanavirodhadoṣāt . kiṃ tarhi ? sarvajñavītarāgādyabhāvād granthasya sarvabhāvasvabhāvaviṣayasya
karturaprāmāṇyam, na tu vakturanādinidhanasya vaktṛparamparāgatasya, vaktṛvacanayoḥ kvacit prāmāṇyāditi .

ādivaktṛvaccottaravaktaryapi vātikamantrādivajjñavacanānāśvāsatulyatā .
kvaciccārthe satyeva arthāvivakṣā nyāyyā dṛṣṭā, tayoḥ kvārthavattvena dṛṣṭayostadavivakṣayā ca sārthakatvaṃ dṛṣṭam ? ato'nyāyyametaduktam avivakṣitārthasya nāntarīyakatvāt prayogaḥ iti, prayuktasyānarthakatvābhāvaprasaṅgāt . vivakṣāvivakṣayoraniyamena śabdapravṛttau satyāmaprayojanāyāṃ cāvivakṣāyāmagnyādyavivakṣā'bhāve viśeṣa-
atrocyate --ādivaktṛvaccottaravaktaryapi . yathā''divaktāro'pramāṇamasarvajñatvādavītarāgatvācca śāstrāṇāṃ
sarvabhāvasvabhāvaviṣayāṇāṃ yathārthajñānavacanahīnāstathā''dimadanādiprasiddhīnāṃ śāstrāṇāmadhyetāro yathārthajñāna-
vacanahīnāḥ, tasmādubhayeṣāṃ jñātṛtvavaktṛtvayorayathārthayoranāśvāsastulyaḥ . kimiva ? vātikamantrādivat,
yathā dhātuviṣayabalādivātikānāṃ jñānāni mantravacanāni ca vipralambhabhūyiṣṭhatvādanāśvāsanāni, ādigrahaṇād
vaśīkaraṇamantrayogādivat . tata āha --ādivaktṛvaccottaravaktaryapi vātikamantrādivajjñavacanānāśvāsatulyatetyalamatiprasaṅginyā kathayā .
kiñca, yaduktam--avivakṣitārthānarthikāpi kartṛpratyayasāhāyakakāriṇī juhotiprakṛtirupātteti .
etadapi nyāyavirodhādayuktam, katham ? kvaciccetyādi . kvacicceti na sarvatra, yathā nakṣatraṃ dṛṣṭvā vāco
visṛjanti iti, kataraddevadattasya gṛham ? ado yatrāsau kākaḥ iti nakṣatrekṣaṇe pakṣiṇi copayuktārthayoreva
nakṣatraṃdṛṣṭvā-kākaśabdayoḥ sārthakayoḥ kāla-gṛhopalakṣaṇe'rthe satyeva nakṣatradarśana-kākārthāvivakṣā nyāyādanapetā nyāyyā dṛṣṭā nānarthakasyaivonmattapralapitādestathā tayoragnihotrahavanayoḥ kvārthavattvena dṛṣṭayostadavivakṣayā ca sārthakatvaṃ dṛṣṭam ? ato nyāyāpetametaduktam--avivakṣitārthasya nāntarīyakatvāt
prakṛteḥ prayogo juhuyācchabdasyeti . kiṃ kāraṇam ? prayuktasyānarthakatvābhāvaprasaṅgāt, yadyeṣa nyāyaḥ
śabdānāṃ prayoge niyato na syānnāntarīyakatvādapi prayoge sādhutvameva syāt tataśca pramādādapramādādvā prayuktasya
śabdasyānarthakatvābhāva eva syāt pramattāpramattavaktraviśeṣaśca syāt, na tvevaṃ bhavati dṛṣṭaśiṣṭeṣṭaviruddhatvāt .
syānmatam--upalakṣaṇādiprayojanāyāṃ viśeṣavivakṣāyāṃ kimanayā svārthāvivakṣayā ? sarvasya śabdaprayogasya 
vakturvivakṣitapūrvakatvāt pravṛtteravivakṣā vivakṣā veti . etadayuktam, vivakṣāvivakṣayoraniyamena śabdapravṛttau satyāmaprayojanāyāṃ cāvivakṣāyāmagnyādyavivakṣā'bhāve viśeṣaheturvācyaḥ, agniśabdasyāpi
juhotiprakṛtyupādānavannāntarīyakatvāt prayogo'rtho'syāvivakṣita iti prāptam . tataśca bhasmahotraṃ juhuyāt


heturvācyaḥ . yuktatarīyuktatarā tu tadavivakṣā vakṣyamāṇanyāyadarśanādarthatattvatantratvāttasyāḥ .
evaṃ tāvadapratyāyakatvamasya, apratyavekṣitārthayāthātathyokteḥ, bālapralāpavat .
tvadabhiprāyavattu havanānuvādaviśiṣṭāgnihotrābhyupagame'pi cāgnihotrasya
ātmādivastutattvavadaprasiddhasvarūpatvāt karaṇāsiddhiḥ .
athocyeta--vidhyantaravidhānaśailyā tatsiddhiḥ, yathā yūpaṃ chinatti... ... ...
ityetadvākyaṃ sādhīyaḥ agnihotraṃ juhuyāt ityetat sādhīya iti kena hetunā paricchedyam ? kiñcānyat,
yuktatarīyuktatarā tu tadavivakṣā agnyādyavivakṣā . kiṃ kāraṇam ? vakṣyamāṇanyāyadarśanāt, vakṣyamāṇo
hi vidhividhinaye'yaṃ nyāyo drakṣyate bhavatā puruṣa evedaṃ sarvam ṛgveda॰ 10 . 8 . 90 ityādi, taddarśanāccedamagnyādivikalpāsattvānnāgnihotraṃ na hotetyarthābhāvādevā'vivakṣā nyāyyā, kiṃ kāraṇam ? arthatattvatantratvāt tasyāḥ, arthavaśāddhi vivakṣā'vivakṣā vā bhavitumarhati, nānyatheti .
tadupasaṃhṛtyāha --evaṃ tāvadityādi . evamanantaroktopapattividhinā agnihavanaṃ kuryāt ityetasminnarthe pradarśitadoṣatvādathavā agnihotraṃ kuryāt, agnihotraṃ juhuyāt, havanaṃ kuryāt, agnihotraṃ
havanaṃ kuryāt, juhuyāt ityevamādyartheṣu pradarśitadoṣatvāt . tāvacchabdaḥ kramārthaḥ, doṣāntarābhidhānamapi
bhaviṣyati, eṣa tāvaddoṣa iti . apratyāyakatvamasya vākyasya, kutaḥ ? apratyavekṣitārthayāthātathyokterbālapralāpavat, yathātathābhāvo yāthātathyam, arthasya yāthātathyamarthayāthātathyam, tasmādarthayāthātathyāt
tasyāpratyavekṣitasyārthasyāvicāritasya kiṃsvarūpo'yamarthaḥ ? pramāṇam ? prameyaḥ ? kena vā rūpeṇa pramāṇaṃ
prameyo vā ? ityapratyavekṣitasyārthasyokteḥ śabdasyārthasya vā pratyāyakasvarūpamapratyavekṣyoktatvāt tadapratyāyakatvam . arthatvācca śabdastadabhidheyo vā pratyavekṣitayāthātathyoktereva pratyāyakaḥ pradhānādivaditi vaidharmyeṇa .
tasmādapratyavekṣitārthayāthātathyokteryadi śabdadvāreṇa yadyarthadvāreṇobhayathāpyapratyāyakatvaṃ siddham, ataścāpratyāyakatvādanupadeśatvaṃ bālapralāpavadeva .
kiñcānyat--agnihotraṃ havanaṃ kuryāt ityasminnevānantarokte'rthe doṣāntaraṃ brūmaḥ --tvadabhiprāyavadityādi . tvadabhiprāyeṇa tulyaṃ tvadabhiprāya iva tvadabhiprāyavat, yathā tvadabhiprete agnihotraṃ havanaṃ
kuryāt ityetasminnarthe havanānuvādena viśiṣṭe'gnihotre'bhyupagamyamāne'gnihotrasya tvadiṣṭasya karmaṇaḥ
sāṅkhyādiparaparikalpitātmādivastutattvasyālaukikasyāprasiddhasya durjñānatvavadalaukikatvādaprasiddhasvarūpatvād durjñānatvam, avijñātasya ca karaṇāsiddhiḥ, sā havanakriyā na sidhyatītyarthaḥ .
atra pareṇāthocyeta parihāraḥ --vidhyantaravidhānaśailyā tatsiddhiriti . agnihotraṃ juhuyādityetasmādvidheranyo vidhirvidhyantaraṃ yūpaṃ chinatti ityādi . tasya vidhānamavivakṣitanirūpaṇaṃ pūrvaṃ paścāditi

... ... ...pālāśamaṣṭāśrimityādi . etadapi na, vaiṣamyāt . kālatastāvanna hi sa
chedanakriyākāla eva yūpaḥ, chedanādibhiḥ saṃskṛtaḥ san bhaviṣyati yūpaḥ, tasya tadā
yūpatvenāsato yuktaṃ yūpasvarūpaṃ kālāntarabhāvyupekṣituṃ na punaragnihotrasya tadaiva sataḥ .
nanu tacchabdatā tādarthyāt, yathendrārthā sthūṇā indraḥ . chedanasya saṃskāratā na
vihitā syāt, yūpasya nirvṛttatvāt . asatyāṃ ca saṃskāratāyāṃ chidiravivakṣitārthaḥ
kartavyatābhirnirūpaṇam, śailī svabhāvaḥ, śailyā dṛṣṭayā vidhitvādasyāpi vidhereṣā śailī ityanumānāt
siddhirbhavati . kasya punarvidhervidhyantaravidhānaśailyā siddhirdṛṣṭā ? yathā yūpaṃ chinattītyādi yāvat pālāśamaṣṭāśrimityādīti śailyanumāne dṛṣṭāntamāha . yathātra pūrvamavivakṣitaniścayāvadhāraṇātmikā kartavyatā
coditā paścāt aṣṭāśriṃ pālāśaṃ bailvaṃ vā ityādītikartavyatācodanayā svarūpe vyavasthāpyate tathehāpi .
ācārya āha --etadapi na, vaiṣamyāt, dṛṣṭāntadārṣṭāntikayoḥ śailīvaiṣamyāt . tadvaiṣamyaṃ kālataḥ
prasiddhito'vadhāraṇataśca . tatra kālatastāvanna hi sa cchedanakriyākāla eva yūpaḥ, bhavatīti vākyaśeṣaḥ,
chedanādyānarthakyaprasaṅgāt . kiṃ tarhi ? chedanādikriyābhiḥ saṃskṛtaḥ san bhaviṣyati yūpaḥ . itthaṃsvarūpasya
tasya kāṣṭhasya tadā yūpatvenāsato yuktaṃ yūpasvarūpaṃ kālāntare bhāvyupekṣitum, na punaragnihotrasya
tadaiva sataḥ saṃskāranirapekṣasya kālāntarābhāvyarthopekṣaṇamiti vaiṣamyam .
itara āha --nanu tacchabdatetyādi yāvat sthūṇendra iti . yathātra tādarthyāt tācchabdyamevaṃ
yūpārthaṃ dāru yūpa iti tatkālatvāt . atrocyate --chedanasya saṃskāratā na vihitā syād yūpasya
nivṛttatvāt, tannirvartanārtho hi cchedanasaṃskāraḥ, tasyāmasatyāṃ ca saṃskāratāyāṃ chidiravivakṣitārthaḥ
syāt, asaṃskārārthatve'narthaka eva cchidiḥ syādityarthaḥ . tasmād yāvadeva yūpaṃ svīkaroti svatvena
parigṛhṇātītyuktaṃ bhavati tāvadeva chinattītyuktaṃ bhavati, chinatteḥ saṃskārārtharahitatvāt . mā bhūdayaṃ doṣo
dṛṣṭaviruddhatvāt, adṛṣṭārtho vā syāt iti vartate . na cādṛṣṭārthastatphalatvāt . evaṃ tāvat
kālataḥ śailīvaiṣamyādayuktamuktam --vidhyantaravidhānaśailyā tatsiddhiḥ, yūpaṃ chinatti pālāśamaṣṭāśrimi-
tyādivaditi .


syād yūpaṃ chinatti svīkarotīti yāvat, adṛṣṭārtho vā .
avadhāraṇavaiṣamyamapyataḥ . iyaṃ bhāvanā--yā tatra bhāvanā yūpaṃ chinatti cchedanena
yūpaṃ svīkarotīti, na ca cchedanamevetyavadhāryate'ṣṭāśrikaraṇādīnāmasaṃskāratvaprasaṅgāt,
kintu karotyevetyavadhāryate, seha na śakyāśrayitumavadhāraṇāsambhavāt, havanena
hyagnihotraṃ karoti na pravrajyādinā, na ca karotyevetyavadhāryate svargādikāmābhāve
karaṇābhāvāt .
ata eva prasiddhivaiṣamyamapi, tasyāprasiddhasya kriyākalāpābhimatārthanāmadheyamātratvāt . śailīprāmāṇye cāsya śailyā yūpakriyā'yāthārthyāt .

avadhāraṇavaiṣamyamapyata iyamityādi . anantaroktā yeyaṃ bhāvanā, anayaiva bhāvanayāvadhāraṇavaiṣamyamapi bhāvayiṣyāmi, ata āha --yā tatra bhāvanā yūpaṃ chinatti cchedanena yūpaṃ svīkarotīti
chideḥ saṃskārābhāve yūpasvīkaraṇārthatāyā uktatvāt . tatra ca kathamavadhāryam ? ucyate --na ca cchedanamevetyavadhāryate, karotīti vartate . kastatra doṣa iti cet, yata evakārastato'nyatrāvadhāraṇam,
aṣṭāśrikaraṇādīnāmasaṃskāratvaprasaṅgaḥ, tadatra prasaktam, tat tu neṣyate . kintu karotyevetyavadhāryate svatvenāparigrahamātrapratiṣedhārtham . eṣāvadhāraṇabhāvanā yūpe . seha havanavidhivākye na śakyāśrayitum . kiṃ kāraṇamaśakyeti cet, avadhāraṇāsambhavāddhavanenāgnihotraṃ karotīti . kathaṃ punarasambhavaḥ ?
yasmāddhavanenāgnihotraṃ karoti na pravrajyādinā, na ca karotyevetyavadhāryate svargādikāmābhāve
karaṇābhāvādityavadhāraṇavaiṣamyam .
havanenāgnihotraṃ karotīti havanādanyasyāgnihotrasyābhāvādata eva prasiddhivaiṣamyamapi, tasyāgnihotrasyāprasiddhasya kriyākalāpābhimatārthanāmadheyamātratvāt prasiddhayūpadravyacchedanādivaiṣamyam .
mātragrahaṇaṃ nāmadheyatvasāmānyamevānumīyeta nārthaviśeṣaḥ idaṃ tadagnihotraṃ nāma vastu iti . tasmāt
prasiddhyaprasiddhibhyāmapi vaiṣamyamiti .
atastadarthatrayamupasaṃhṛtya hetuheyanigamanārthamāha --śailīprāmāṇye cāsya śailyā yūpakriyā'yāthārthyāt . śailīprāmāṇye cāvalambyamāne'syāgnihotrasya śailyā yūpakriyāyā uktavidhinaivāyāthārthyāt,
yathārthabhāvo yāthārthyam, na yāthārthyamayāthārthyam, tasmādayāthārthyād yūpakriyayā agnihotrakriyāyāḥ
śailīsāmyaṃ nāsti . ato na yuktam --vidhyantaravidhānaśailyā tatsiddhiryūpacchittyādivaditi . athavā
śailīpramāṇaṃ śailyanumānam, tasmiṃśca śailīprāmāṇye'bhyupagamyamāne cāgnihotrasya śailyā yūpakriyāyā

nanu sevādivat kriyāmātratva itikartavyatābhyaḥ pratipattiḥ, na, bhajanārthasevājñātatve tāsāṃ sevārthatvāt . itarathā pratikriyaṃ pṛthaktvāpatteḥ .
nātrāpi dānādyarthatvādvaiṣamyamuttarakriyāmātratvācca . etadapi na, lokaviditadānādyarthānubaddhetikartavyatāmātrārthatāpatteragnisampradānavirodhāt 'na tu laukika eva
ayāthārthyāt kathaṅkāraṃ vidhividhyantaraśailyostulyā prasiddhiḥ, alaukikatvādanumānānupapatteḥ ? loke hi
dṛṣṭamanumīyate, na tu yūpakaraṇamaṣṭāśryādirūpamagnihotrakarmadharmasvarūpapṛthagbhūtaṃ prasiddhamasti yatastacchailyāgnihavanaśailyanumīyeta . tasmācchailīprāmāṇye cāsya śailyā yūpakriyā'yāthārthyāt tatsiddhirayuktaiva . havanāgnihotrayorbhede'pi havanānuvādaviśiṣṭāgnihotravidhitve coktanyāyena dṛṣṭāntavaiṣamyānna śailyanumānamiti .
āha --nanu sevādivat kriyāmātratva itikartavyatābhyaḥ pratipattiḥ . yadyapyagnihotrakriyāmātratve yūpacchedādiśailīvaiṣamyaṃ tathāpi sevādikriyāvadeva tadbhaviṣyati . yathā hi sevetyupasthānāñjalikaraṇādisvāmyājñānuvṛttibhajanārthā viśeṣeṇa manovākkāyaparispandabhedātmikā ekaiva svāmicittānurodhalakṣaṇā
sevā evamagnihotrākhyaikā kriyā, na sā svāvayavakalāpavyatiriktā kācidasti . tasmāttā eva paśvālambhana- 
prokṣaṇādikriyāḥ agnihotram ityabhedenocyante . ādigrahaṇāt kṛṣivāṇijyādikriyāmātratve svābhya eva
itikartavyatābhyaḥ pratipatti stathepattistathehāpīti .
atrocyate--tanna, bhajanārthasevājñātatve tāsāṃ sevārthatvāt, atrāpi dṛṣṭāntadārṣṭāntikayorvaiṣamyādityabhisambandhaḥ . taddarśayati--bhajanaṃ bhaktiḥ, saivārthaḥ sevāyā iti bhajanārthā sevā, tasyāḥ sevāyā
jñātatve tāsāṃ tadavayavābhimatānāmupasthānāñjalikaraṇādīnāṃ sevārthatvāt, ajñātatve tadarthāpratipādanāt,
jñātā eva hi tāḥ sevā iti pratipattiṃ janayanti, nānyathā . na tvevamagnihotrāvayavakriyā jñātāḥ,
tasmādvaiṣamyam . avaśyaṃ caitadevam, itarathā pratikriyaṃ pṛthaktvāpatteḥ, yathā kṛṣisevayoḥ parasparaṃ tadaṅgakriyāṇāṃ ca pṛthaktvaṃ tadaṅgatvenājñātatvādevamagnihotrasya tadaṅgakriyāṇāṃ ca syāt, na tu bhavati tadaṅgabhāvenājñātatvādagniṣṭomādīnāmiti .
āha --nātrāpi dānādyarthatvādvaiṣamyam . kiṃ kāraṇam ? atrāpi hu dānādanayoḥ pā॰ dhā॰
1083 iti dānādyarthatvāddhavanādīnāṃ jñātatvam, ato'gnihotrasyāpi jñātadānādyaṅgakriyatvāt sāmyameva
sevādibhiḥ . kiñcānyat --uttarakriyāmātratvācca, yathā sevāyā uttarakriyāmātratvamupasthānādīnāmevamagnihotrasyāgniṣṭomādītikartavyatānāmiti . etadapi na, lokaviditadānādyarthānubaddhetikartavyatāmātrārthatāpatteḥ . evamapi lokaviditairdānādyarthairanubaddhāyā itikartavyatāyā yo'rthastanmātrārthatvamāpanna- 

gṛhyamāṇe' ityādyuktadarśanavat . naiva sā tathābhūtārthā havanakriyā, tadābhatvāt .
pradhānādivādasādhutā ca, prasiddhiviparītatattvasthitārthatvāt, vedavādavat . vedavādāsādhutā vā tadvat .
atha agnihotram ityasyāpūrvaviśeṣābhidhānārthataiva kalpyeta tathā sati
apūrvābhidhāne ko'rthaḥ kṛtaḥ syāt ? yaḥ svargakāmaḥ sa havanena svargaṃ bhāvayedityayamarthaḥ
magnihotrasya . loke hyanugrahārthaṃ svasyātisargo dānam, saṅgatya prītyā dānamasmiṃstat sampradānam, tasmai
dānaṃ yatra svaparānugraho vidyate tādṛśastyāgo dānam, na tu yatra kvacana mūtrapurīṣādivisargavad dravyavisargo
bhasmani vā sarpiḥprakṣepavat . tasmāt svaparopakārakameva agnau sarpirādivisarjanaṃ sarvaṃ syāt, na caitadiṣṭaṃ
dṛṣṭaṃ vā . kiṃ kāraṇam ? agnisampradānavirodhāt, tasyāgnerdahanātmakasya sarvadravyāṇāṃ vināśakasya
sampradānatvavirodhāt, chinnapāṇermatsyābhayadānavat muṣitasya vā caurābhayapradānadānavat, agnaye iti
sampradānaviśeṣokterlokayajñatulyatvāllaukika eva gṛhyamāṇe'rthe idamevaṃ naivaṃ ceti vicāro'rthavānna bhavati, yadi
bhaveccatuṣpāttve satyutplutya gamanāllomaśo hariṇavad maṇḍūkastata eva nirlomā hariṇo maṇḍūkavat syāditi
prasiddhiviparītaṃ sidhyellokāpramāṇīkaraṇe iti tat prasaktamihāpītyata āha --na tu laukika eva gṛhyamāṇe
ityādyuktadarśanavaditi .
naiva setyādi atrāpyaniṣṭāpādanasādhanam, naiva sā tathābhūtārthā havanakriyā tadābhatvāt,
tadābhatvamasyāḥ paramārthena adānātmikāyā dānatvenādānāt, tacca siddham . yathā bālaramaṇakādikriyāyāṃ
svādvannādisaṃjñādikriyāyāmanyonyadānabhojanādikriyāstadābhā eva evamidamapi dānamagnau prakṣepa iti .
idaṃ cātrāniṣṭāpādanam --pradhānādivādasādhutā ca prasiddhiviparītetyādi, prasiddherviparītaṃ tattvam,
tadbhāvastattvam, prasiddhiviparīte tattve sthito'rtho'sya vādasya, tadbhāvāt prasiddhiviparītatattvasthitārthatvād vedavādavat sādhutā syāt pradhānasaṃsargakṣaṇabhaṅgādyātmakādivādānām . pradhānādivādānāṃ vā
asādhutābhyupagamavaduktahetorvedavādāsādhutā vā syādityubhayathāpyaniṣṭāpādanam .
athāgnihotramityādi . athetyadhikārāntare, athaiteṣu vikalpeṣvagnihotraśabdasya kriyāvācitve
sarvathā doṣotpādabhītena pareṇa agnihotram ityasyāpūrvaviśeṣābhidhānārthataiva kalpyeta . na pūrvo'pūrvo'dṛṣṭo dharmaviśeṣaḥ, tadabhidhānamarthaḥ prayojanaṃ vyāpāraḥ, tadbhāvo'pūrvaviśeṣābhidhānārthataiva kalpyeta .
viśeṣaśabdāt parasparaviśiṣṭābhiryajñasaṃsthābhiragniṣṭomādibhiriṣṭibhiścābhivyaktavyāpūrvā api viśeṣyante dravya


kṛtaḥ syāt, kimūnīkṛtamarthāvidyāyāḥ ? yāvadeva svargakāmo juhuyādityuktaṃ bhavati
tāvadeva apūrvaṃ juhuyāt svargakāma ityuktaṃ bhavati, tato bhāvanasya gatārthatvāt .
na ca sa pratyakṣo'pūrvo yatastena nirūpaṇamārabhyeta--yena havanenāpūrvo nirvartate
tadanuṣṭhātavyam .
mantradevatādiviśiṣṭābhiḥ . mā bhūd yajñasaṃjñāyāḥ kriyāyā eva dharmatvaṃ yathā kaiścinmīmāṃsakairevaṃ vyākhyāyate --yajñena yajñamayajanta devāstāni dharmāṇi prathamānyāsan ṛgveda॰ 10 . 90 . 15 iti, kiṃ kāraṇam ?
tasminnarthe pratyakṣata evānityāyāḥ kriyāyā anantaraṃ phalasambandhādarśanāt kriyāvaiphalyadoṣaprasaṅgācca agnihotram iti dharmaḥ kriyābhivyaṅgya ucyate kārye kāraṇopacārādagnihotrābhivyaṅgyo'gnihotramiti . tataḥ
agnihotraṃ dharmaṃ juhuyād bhāvayet svargakāmaḥ ityeṣa vākyārtho nirdoṣa ityetamarthaṃ spaṣṭīkārayituṃ vidhividhinayaḥ
pṛcchati --tathā sati apūrvābhidhāne ko'rthaḥ kṛtaḥ syāt ? arthaśabdasya prayojanābhidheyayordṛṣṭatvāt
ko'rthaḥ sādhitaḥ, kiṃ prayojanaṃ kṛtaṃ syāt ? ko'bhidheyaḥ samarthitaḥ syāt ? vidhinayo bravīti --yaḥ 
svargakāmaḥ sa havanenetikartavyatāviśeṣeṇa svargaṃ bhāvayedityayamarthaḥ kṛtaḥ sādhitaḥ samarthitaḥ
syādityarthaḥ . vidhividhinaya āha--vidyāparyāyatattvajñānotpādanārthatvādavidyānirākaraṇārthatvācca śabdaprayogasya kimūnīkṛtamarthāvidyāyā iti, na kiñcidūnīkṛtamityabhiprāyaḥ . tat samarthayati --yāvadevetyādi,
yaduktaṃ bhavati yaḥ svargaṃ kāmayate sa juhuyāditi taduktaṃ bhavati apūrvaṃ juhuyāt svargakāma iti,
nāpūrvo'rtho'dhiko'gnihotraśabdena labhyate, havanenaiva tasyābhivyaṅgyatvāt juhuyāt svargakāmaḥ ityetāvataiva
gatārthatvāt juhuyād dharmaṃ bhāvayet svargakāmaḥ ityetasyāṃ vākyārthavyaktau ko'gniśabdena hotraśabdena cārthaḥ ?
ityata āha --tato bhāvanasya gatārthatvāt, bhavantaṃ dharmaṃ bhāvayato hetukartṛsādhanasādhyasya dhātvarthasya
bhāvanasya juhuyācchabdaprayogādeva gatārthatvānnārthaḥ kaścidagnihotramityanena .
evaṃ tāvadagnihotraśabdasya prayogo nirarthakaḥ . prasiddhiviruddhā ceyaṃ kalpanā, loke vede vā tasya
tadarthābhāvāt . abhyupetyāpi apūrvaviśeṣābhidhānamapratyakṣatvāt tannirūpaṇaṃ havanena nopapadyata iti brūmaḥ,
nirūpaṇavaidharmyāt . iha hi yad ghaṭādi vastu mṛdānayanamardanādikriyayā nirūpaṇārthaṃ pratyakṣata upalabdhacaraṃ
tad vyapadiśyate anayā kriyayā ghaṭo nirvartate, asyāstat kāryam, idaṃ kāraṇam iti, dṛṣṭakāraṇakāryasambandhatvāt . na tu jātvadṛṣṭapūrvasya sādharmyadṛṣṭāntābhāve'numānābhāvāt . ata āha --na ca sa pratyakṣo'-
pūrvo yatastena nirūpaṇamārabhyeta havanasya kāryakāryaṃ sa idaṃ cāsya kāraṇamiti . nirūpaṇaṃ vyākhyetyarthaḥ .
sā kathaṃ vyākhyeti cet, ucyate --yenaṃ havanena dṛṣṭāpūrvanirvartanaśaktinā nirvartyo'gnihotrākhyo'pūrvo

athocyeta--asyāstāvat prāpteḥ prasiddhirbhaviṣyati, tadanubandhāccetikartavyataiva
kartavyatā . na tarhi punaḥ juhuyāt iti vācyaṃ syāt .
api caivamuttarottaravirodhaparihāravicāraprāpyārthaparigrahāt puruṣapramāṇakastarka
nirvartate tat tvayānuṣṭhātavyaṃ havanam, yathā mṛdānayanādikriyā ghaṭanirvartanārthamiti . tattu na yujyate,
atyantamadṛṣṭakāraṇakāryasambandhatvādanayoḥ .
sambhāvanayaitadapi kṛtvā kalpanātmikayoktamapi na sambhavatīti ye'bhihitā doṣāstatparihāramanādṛtya
pareṇa prasiddhamātrapratipādanārthamathocyeta--asyāstāvat prāpteḥ prasiddhirbhaviṣyatīti tato doṣaparihāro
bhaviṣyatīti . prāpteriti, striyāṃ ktin pā॰ 3 . 3 . 94 ityatra ābādīnāṃ ca iti vaktavyaṃ
gurośca halaḥ pā॰ 3 . 3 . 103 iti apratyayenāpavādena mā bhūd bādheti prāpaṇāt prāptervākyāntaraprāpitā prasiddhirbhaviṣyati . agnaye hotramagnihotramiti caturthīsamāsaḥ, yogavibhāgādaśvaghāsādyupasaṅkhyānādvā
rūpasiddhistadarthaprasiddhiśca, tataḥ karaṇaṃ tatphalasambandhaśca karturiti sarvamupapannam . katamasmādvākyāt prāpitā
prasiddhiriti cet, vakṣyamāṇe vākyāntare yadagnaye ca prajāpataye ca sāyaṃ juhoti mai॰ saṃ॰ 1 . 8 . 7
iti, ghṛtena payasā dadhnā juhuyāt   iti . tadanubandhācca itikartavyataiva kartavyatā,
tasyāḥ prāptervākyāntaraprāpitāyā anubandhāt sambandhādanuparatākāṅkṣāduttarāḥ sarvā itikartavyatā eva kartavyatāḥ . tāsāṃ cetikartavyatānāṃ prasiddhiragnihotrasya prasiddhistadātmakasyeti . atrocyate --na tarhi punaḥ
juhuyāt iti vācyaṃ syāt, agnihotraśabdenaiva agniprajāpatyādisampradānajuhotyādītikartavyatenoktārthatvāt punarapi prāgabhihito yo na hi kaścijjuhotipunarvacanena ityādigranthārthaḥ sa eva doṣaprapañco'sminnapi
vyākhyādhvanyupasthitaḥ .
api caivamityādi . kiñcānyat, atrāpi puruṣapramāṇakavādāpattiḥ . kiṃ kāraṇam ? uttarottaravirodha

āśrito bhavati sāmānyādyarthaikāntavadeva . sa cāniṣṭhaḥ, paunaruktyāderasatkāryavādābhyupagamāt punastattyāgāt .
ekāvasthāmātravicchinnapūrvāparatattvāgnyādibhinnavastutvābhiniveśavidhānācca kuryāditi kāraṇe kāryasyāsattvaikāntābhyupagamāt sarvagatasatkāryakāraṇavṛttitve
parihāravicāraprāpyārthaparigrahāt, agnihotrahavanayoḥ paunaruktyādidoṣādvirodha ityukte anuvādavidhitve na iti parihāraḥ, punaraprasiddhatvādvirodha ityukte kuryādartho juhuyācchabdaḥ ityevamādivicāraiḥ
prāpyo'rthastvayā parigṛhītaḥ, ataḥ svabuddhiprāmāṇyāvalambanāt puruṣapramāṇakastarka āśrito bhavati,
tarkalakṣaṇaṃ ca avijñātatattve'rthe kāraṇopapattitastattvajñānārthamūhastarkaḥ nyā॰ sū॰ 1 . 1 . 40 iti .
kimiva ? sāmānyādyarthaikāntavadeva, yathā sāmānyameva, viśeṣā eva, sāmānyaṃ viśeṣāśca
ityekāntārthaparigrahe prāguktavidhinā pūrvottaravirodhaparihāraprāpyo'rtho'śakyaprāptiraphalaḥ puruṣapramāṇatvāt tathā'yamapi tarkaḥ . sa cāniṣṭha iti, api ca tarko'pratipūrṇo yadi na bhavedāśrīyeta, kintu na pratipūrṇaḥ .
kasmāt ? doṣatrayāt . katamasmāddoṣatrayāt ? paunaruktyāderasatkāryavādābhyupagamāt punastattyāgāt .
juhuyādukteḥ paunaruktyādidoṣāḥ prāguktavat .
asatkāryābhyupagamapradarśanārthamāha --ekāvasthāmātravicchinnetyādi yāvat kuryāditi kāraṇe
kāryasyāsattvaikāntābhyupagamāt . ekāvasthāmātravicchinnapūrvāparatattvāgnyādibhinnavastutvābhiniveśavidhānācceti, caśabdājjuhuyādukteśca, ekasyaivāvasthā ekā ca sāvasthā ca ekāvasthā, tatparimāṇamekāvasthāmātraṃ timitasaraḥsalilavadavicchinnam, tasyaiva punastattvaṃ vicchinnaṃ pūrvasyāparasya cendhanāderagnyāde-
rbhasmāderghaṭapaṭādeśca paraviṣayasāmānyavādimatavat, sarvaikyāpannasya sato'gnyāderbhinnavastutvenābhiniveśastadabhyupagamo'gniriti paramāṇudvyaṇukādibhūmyabādisaṃyogasambhūtavanaspatībhūtāgnibhasmatruṭiparamāṇvādivicchinnāvasthāmātratve sati agniriti bhavati krameṇa pariṇāmabhedābhyupagamāt, tasya vidhānāt, agnihotraṃ juhuyāt iti
ca havanakriyānuṣṭhānaṃ tatphalābhimataḥ svargastayośca sambandha iti parasparaṃ vighaṭitatvānnopapadyeta pūrvāparābhyupagamayoḥ . kiṃ kāraṇaṃ vighaṭitatvamiti cet, ucyate --kāraṇe kāryasyāsattvaikāntābhyupagamāditi
vighaṭanapradarśanam . evaṃ hi kāraṇe ghṛtādau kāryasyāgnihavanakarmaṇastatkāryasya ca svargāderasattve sati karaṇamupapadyate, tacca sati nopapadyate siddhaudanapacanavat, viśiṣṭaikāgnyādyavasthābhyupagame ca puruṣādikāraṇātmakasarvaikyābhyupagamavirodhini satyupapadyate nānyathetyata āha --sarvagatasatkāryakāraṇavṛttitve bhedavidhinirviṣayatvāt, suptasuṣuptajāgaritaturīyāvasthākrameṇaikameva yugapadvā sarvagataṃ puruṣākhyaṃ kāraṇam, tacca satkāryam,

bhedavidhinirviṣayatvāt sarvavastusannidhisadbhūtaiva sā bhedasādhanasambandhābhinirvartyeti
vidhīyate, tadanu yathābhāgakārakavinyāsātmikayetikartavyatayānuṣṭhīyate . ato'sau
prāg nāsīt, kāryatvena parigṛhītatvāt, viśeṣaikāntivastuvat . sa cāpratipūrṇastarkaḥ, asiddhahetukatvāt pratitarkeṇa bādhyatvācca .
na tu tattvamevaṃ vastuno'satkāryatvam, vyaṅgyatvāt, piṇḍakālaghaṭavat, tattva
sarvagataṃ ca tat satkāryakāraṇaṃ ca taditi vigrahāt, vakṣyamāṇavidhividhinayadarśanena tadvṛttitve agnihotraṃ
kuryāt iti bhedavidhinirviṣayatvamagnyādyabhāvāt . yathoktam--

na karmaṇā na prajayā dhanena tyāgenaike amṛtatvamānaśuḥ .

pareṇa nākaṃ nihitaṃ guhāyāṃ vibhrājate yad yatayo viśanti ॥ kaivalyopa॰ 3

tathā—
puruṣa evedaṃ sarvaṃ yad bhūtaṃ yacca bhāvyam .utāmṛtatvasyeśāno yadannenātirohati ॥ śuklayajuḥsaṃ॰ a॰ 31 . 2
ityādi, etaddarśanaṃ pratipādayiṣyate . ataḥ sarvavastusannidhītyādi, sarvavastūnāṃ sannidhau sadbhūtaiva sā
havanakriyā tathāpi bhedāḥ sādhanānyasyāḥ, ghṛtena payasā juhuyāt ityādibhedakriyā evāgnihavanakriyāyāḥ
sādhanāni tānyantareṇa tadabhāvāt sādhanasambandhābhinirvartyeti vidhīyate, kena ? upadeṣṭrā svargakāmaṃ
puruṣaṃ prati vacanena tvayā kartavyeti vidhīyate . tadanu anuṣṭhātrāpi tadupadiṣṭabhedasādhananiṣpādyetyabhyupagamya
yo yo bhāgo yathābhāgaṃ kārakāṇāṃ vinyāsa ātmā yasyā itikartavyatāyāḥ sā yathābhāgakārakavinyāsātmikā, tayā itikartavyatayā gavālambhanājyaprakṣepādiprakārarūpayānuṣṭhīyate, sāmarthyādato'sau prāg
nāsīdityāśritā . kasmāt ? kāryatvena parigṛhītatvāt, kuryājjuhuyāt ityādivacanāt kāryatvena nirvartyatvena parigṛhītaiva sā . dṛṣṭānto viśeṣaikāntivastuvaditi, yathā viśeṣaikāntavādinā kāryameva,
na kāraṇam iti pratikṣaṇotpattivināśātmakatvāt pratipannaṃ vastu tat prāg nāsti, tacca tvayābhyupagataṃ
kriyābhyupagamāditi tvāṃ prati sādhyasādhanadharmānvito dṛṣṭāntaḥ, mayāpi ca tadabhyupagamyoktatvāditi sādhyasādhanam . evamanena tarkeṇāsatkāryavādo'bhyupagatastvayā bhavati . sa cāpratipūrṇastarkaḥ, asiddhahetukatvāt
pratitarkeṇa bādhyatvācca .
na tu tattvamevaṃ vastuno'satkāryatvam, kiṃ kāraṇam ? vyaṅgyatvāt, vyaṅgyā hi sā kriyā na
kāryā, avivakṣitapratyekasamuditaghṛtādidravyadharmatvenābhivyakteḥ . ko dṛṣṭāntaḥ ? piṇḍakālaghaṭavat, yathā
mṛtpiṇḍakāla eva ghaṭo vidyamāno'pi sādhanāntarāpekṣābhivyaktitvānnopalabhyate, śukraśoṇitāvasthāyāmiva

evātathābhūterghaṭasvātmavat . ata eva ca kāraṇamātramasau saha phalenāpi, tadātmatvāt tannirvṛttatvāt, ghaṭamṛttvavat .
vā devadattastadavasthāviśeṣāntaratve sati uttarakālamupalabhyatvāt, kāryatvādeva vā prakāśyaghaṭavadabhivyañjanasyaiva karaṇākhyatvāt . itarathā vandhyāputro'pi kriyatām, asatkāryatvāt, ghaṭavat . evaṃ tarhi sattvarajastamasāṃ sāmyavaiṣamyavad vyaktāvyaktatā ekakāraṇatvasya bādhikā syāditi cet, netyucyate, kutaḥ ? tattva
evātathābhūteḥ, na hyavyaktāvasthā nāma kācidasti, kiṃ tarhi ? tattva evānyathābhāvo'sti, tasya bhāvastattvam, tasmiṃstattva eva tadbhāvāvasthāyāmevānyathābhavanāt, tadeva hi vastu svarūpāvasthāyāmevānyathā bhavati,
yadyanyadanyathā bhaved mṛtpiṇḍo'pi paṭo bhavet, na tu bhavati . sādharmyadṛṣṭāntaśca ghaṭasvātmavat .
yathā ghaṭo ghaṭasvātmanyeva sthito navaḥ purāṇatayotpadyate tathā sa eva mṛtpiṇḍo'nyo ghaṭo bhavati, na tu
sāṅkhyābhimatā'vyaktatā nāma kācidasti, yadi sa eva ghaṭo navaḥ purāṇatayā'nyo na bhaved na purāṇaḥ
syāt, nava eva syāt, tato'nyo vā paṭādiḥ purāṇaghaṭaḥ syāt, naiva vā kaścidapi bhavet, tasmāt
tattva evātathābhūternāvyaktāvasthā nāma kācidasti . atrāha--ghaṭasvātmavat ityayaṃ dṛṣṭānta upapadyate
navatvāvasthānantaraṃ purāṇatvāvasthānubhavāt, mṛtpiṇḍakālaghaṭavat iti na yujyate tattva evānyathābhāvābhāvāt, piṇḍānantaraṃ hi śivako bhavati na ghaṭo na stūpakacchatrakasthālakakośakakuśūlakā
iti . atrocyate--tulyapratyāsattitvād yathā ghaṭo bhavati kuśūlakāt tathā kuśūlakaḥ kośakāt,
kośakaḥ sthālakāt, sthālakaśchatrakāt, chatrakaḥ stūpakāt, stūpakaḥ śivakāt, śivakaḥ piṇḍāt, piṇḍo 
mṛdaḥ, iti mṛda eva tathā tathā bhūteḥ . athavā kimanayā sāṅkhyasṛṣṭikramakākvanumatyā ? tasyāmeva
mṛtpiṇḍāvasthāyāṃ ghaṭo bhavatīti pratipadyasva stimitasaraḥsalilavattaraṅgavat tattva evānyathābhavanānnāstyatrāpi
krama ityatastadupadarśanārthamāha--mṛtpiṇḍakālaghaṭavaditi . athavā tattva eva tathābhūteriti pāṭhaḥ, tattva
eva tadbhāva eva sati tena tena prakāreṇa bhavanāt, piṇḍa eva mūrtisvabhāvarūpādyātmake śivakādyātmanā
nīlaraktādyātmanā ca bhavanāditi .
ata eva ca kāraṇamātramasau, tattva evātathābhūtestathābhūtervā kāraṇapramāṇamasau havanakriyā ghṛtādikāraṇebhyo na vyatiriktā, uktahetorasatkāryābhāvāt kāraṇamātramasau kriyā iti pratipattavyamavaśyam . na
kevalaṃ kriyaiva kāraṇamātram, saha phalenāpi sā kāraṇamātram, phalamapyasyāḥ svargākhyaṃ sukhādi ghṛtādikāraṇānyathābhavanamātram . atropacayahetū pratipāditārthāveva tadātmatvāt tannirvṛttatvāditi, tasyātmā sa
ātmāsyeti vā tadātmā, tena tasmiṃstasya sa eva vā nirvṛttaḥ, tadbhāvastannirvṛttatvaṃ tadātmatvaṃ ca, tasmāt tadātmatvāt tannirvṛttatvād ghaṭamṛttvavat, ghaṭasya mṛttvaṃ ghaṭamṛttvaṃ mṛdeva ghaṭaḥ, ghaṭa eva mṛd yathā pratipāditaṃ

ekāntavādasvābhāvyāditikartavyatākartavyatābhyupagamāttu pūrvottarāvasthānubandhāt sarpasphaṭāṭopamukulaprasāraṇakuṇḍalīkaraṇavad yajñopavītasūtratantutvapaṭatvavadvā saṃsthānamātrabhinnakāraṇakāryatvābhyupagama āpadyata iti kāryatyāga iti
svaśabdārthāpattiviṣayaviparītārthatvād vivakṣābhedavyāghātaḥ .
yadītikartavyatā janayati tataḥ sā tajjanyā na, janakatvāt kāraṇatvāt
tattva evātathābhūtestathābhūterveti tadvat . tasmāt kāraṇameva kriyā kriyāphalaṃ ca . evaṃ tāvadapratipūrṇastarkaḥ prāg nāsīt kriyā kāryatvena parigṛhītatvāt iti, asiddhahetutvāt pratitarkeṇa bādhyatvācceti
suṣṭhūcyate .
kiñcānyat, svayameva tvayā parityaktatvāccāpratipūrṇa eva, kasmāt ? ekāntavādasvābhāvyāt,
evaṃsvabhāvā hyekāntavādāḥ sarvoktamṛṣātvavādavat, yathoktaṃ tvayā tadanubandhāccetikartavyataiva kartavyatā
iti bruvatā kāraṇe kāryasya sattvamabhyupagamyāsattvaṃ ca tyaktaṃ bhavati, ato brūmaḥ --itikartavyatākartavyatābhyupagamāttvityādi . itiśabdasya prakārārthavācitvāditthamitthaṃ ca kartavyaṃ ghṛtena juhuyāt payasā juhuyāt ityādiprakārā kartavyatā itikartavyatā, saiva kartavyatā kāraṇabhūtāstā eva prokṣaṇādikriyāḥ
agnihotram ityabhyupagamāt, pūrvottarāvasthānubandhād vicchinnapūrvottarāvasthasya kasyacidabhāvāt kāraṇameva
kāryaṃ sarpasphaṭāṭopamukulaprasāraṇakuṇḍalīkaraṇavad yajñopavītasūtratantutvapaṭatvavadvā, sūtrameva
yathā yajñopavītākhyāṃ labhate tathāsamavasthānāt tathā tantava eva paṭastadvat saṃsthānamātrabhinnasya kāraṇasyaiva kāryatvamityayamabhyupagama āpadyate iti, itiśabdo hetvarthe, etasmāt saṃsthānamātrabhinnakāraṇakāryatvābhyupagamāpatterhetoḥ kāryasya tyāgaḥ kāryatyāgaḥ, kuryāt ityayaṃ hi śabdaḥ kāryārthe sati arthavān
bhavati, nānyathā . punaritiśabdo hetvarthe, tataśca kuryādarthatyāgāt svaśabdārthāpattiviṣayaviparītārthatvād
vivakṣābhedavyāghātaḥ, agnihotraṃ juhuyāt ityanena svaśabdenaivāsatkāryavādo'bhyupagataḥ, tadanubandhāccetikartavyataiva kartavyatā ityarthāpattyā kāraṇātmakakāryavādo'bhyupagataḥ, tayoranyonyaviparītārthatvādviruddhatvād
vivakṣābhedo vyāghātaśca . vivakṣābhedastāvadasatkāryavācinaḥ śabdasya kāraṇātmakakāryābhidhānābhyupagamāt
kāraṇātmakakāryavācinaścāsatkāryābhidhānābhyupagamāt . ata eva ca parasparato virodhād vyāghāto'nayoḥ .
athavārthadvayasya svaśabdārthāpattiviṣayasyābhyupagamād vivakṣābhedo'yaṃ puruṣabuddhivaśād vedavādaprāmāṇyamapauruṣeyaṃ
vyāhantīti vivakṣābhedavyāghātaḥ, sa ca tvayā tattvānapekṣaṇadoṣānnekṣyate vastutattvavicārapradveṣiṇā yaḥ
kāryakāraṇasvarūpānapekṣiṇo'pi balādayaṃ kāraṇakāryatattvavāda āpadyate'nekāntarūpo vastunastādātmyādanapekṣyamāṇo'pi svamatavyāghātīti .
evaṃ kāraṇātmakatve'bhyupagate'pi yadītikartavyatā janayatīti iṣyate tato na sā kartavyatā ghṛtādi

pūrvatvād vidhāyakatvāt, mātṛvad vacanavat . atha janyā sā, evaṃ tarhi na janikā,
janyatvādibhyaḥ, putrādivat .
pratītikartavyataṃ ca kartavyatāsamāpteritikartavyatāntarānārambhaḥ . pratyekaṃ
tvasamāptāvakāraṇabhāvādatathātā ca . samudāyasyāpi ca tanmātratvāt, uktavat .
kāraṇetikartavyatāvyatiriktā kācidasti tataḥ sā tajjanyā na bhavati kriyā, nātmanaivātmānaṃ janayatītyarthaḥ . kasmāt ? janakatvāt kāraṇatvāt pūrvatvād vidhāyakatvād mātṛvat, yathā mātā
nātmānaṃ janayati, kiṃ tarhi ? tato'nyāṃ duhitaraṃ janayati, evamiyamitikartavyatā janikā satī . tathā
kāraṇatvāt pūrvatvād vidhāyakatvāditi vyākhyeyāni . vacanavadityatra yathā vacanamapi nātmānaṃ janayati
buddhiṃ tu tato'nyāṃ vācyaviṣayāṃ janayati tathā itikartavyateti . atha mā bhūdeṣa doṣa iti janakatvamasiddhaṃ
tasyā janyatvāt, janyā hi setyatrocyate --atha janyā sā evaṃ tarhi na janikā na kāraṇam,
janyatvādibhyaḥ, janyatvāt kāryatvādapūrvatvād vidheyatvāt, putrādivat . ādigrahaṇād vācyārthajñānavat . tasmāt svavihitadoṣatvājjanyatve janakatve vā doṣānativṛtterayuktamuktam --itikartavyataiva karta-
vyatā tadanubandhāditi .
kiñcānyat, kāraṇamātratve sati kartavyatā pratītikartavyataṃ parisamāptā vā syāt, aparisamāptā
vā ? tatra tāvad yadi pratyekamitikartavyatāsu kartavyatā parisamāptā tataḥ pratītikartavyataṃ ca kartavyatāsamāpteritikartavyatāntarānārambhaḥ, ekayā ghṛtena juhuyāt ityanayaiva itikartavyatayā tanmātraparisamāptāyāḥ kartavyatāyāḥ kṛtatvāt payasā dadhnā ityādīnāmitikartavyatāntarāṇāmārambho nirarthakaḥ prāptaḥ .
anārambha eva vā tasyā api kāraṇamātratvāt itikartavyataiva kartavyatā iti tvayaivābhyupagatatvāt nyāyataśca
ghṛtādikāraṇadravyamātratvasya kriyāyāḥ pratipāditatvāt siddhaudanapacanavadanārambha eva prāptaḥ . evaṃ tāvat
pratyekaparisamāptau doṣaḥ . pratyekaṃ tvasamāptāvakāraṇabhāvādatathātā ca, yadi śibikāvāhakakāraṇatvavat
pratyekamasamāptā ca kartavyatā itikartavyatāsu tathāpyakāraṇatā, pratyekamakāraṇatvāt, sikatātailavat .
itiśabdasya evamarthatvāt evaṃśabdasya ca prakārārthatvādevaṃ kartavyamitikartavyam, ghṛtādiprakṣepasvarūpakartavyatā
tathātā, na tathātā atathātā, tattathātvaṃ na prāpnoti pratyekamakāraṇatvādityatathātā ca . nanūktaṃ śibikāvāhakavahanaśaktivat samudāye setikartavyatāśaktiriti, atrocyate --samudāyasyāpi ca tanmātratvādavayavamātratvāduktavaditi, uktaṃ hi tattva evātathābhūtestathābhūterveti, avayavā eva hi samudāyībhavanto
dṛśyante, no cet sikatātailavadeva na syāt tilasamudāyatailamapi .


abhimatavidhyanuvādavaiparītyadoṣaprasaṅgaśca . tanmātrahavanārthatvād ghṛtādivad
havanasya vidhāyakatā, anuvādatā ca ghṛtādeḥ kāraṇamātravṛttitvād havanavat .
evaṃ cāvākyatvam, ananuvādatvādavidhāyakatvāt, vicchinnārthapadavat kākarutavat . jñātājñātāviśeṣāccaivaṃ ghaṭajñānavajjñātājñātālambanavidhyanuvādārthayugapadvi-

kiñcānyat, abhimatavidhyanuvādavaiparītyadoṣaprasaṅgaśca . tatra tāvat ghṛtena juhuyāt payasā
juhuyāt ityādivākyeṣu ghṛtādervidheyatvābhimatasya kāraṇamātrasya havanakāryasyānyasya tanmātretikartavyatāmātrahavanārthatvāt agnihotraṃ juhuyāt ityatra śrutahavanānuvādābhāvo'pi, havanasya ghṛtādivyatiriktasyābhāvāt .
tataśca ghṛtādividhānavajjñātārthābhimatasya havanavākyasya vidhāyakataiva syāt, nānuvādatā . anuvādatā
ca ghṛtāderajñātārthavidhāyakābhimatasyāpi, kāraṇamātravṛttitvād havanavaditi, kāraṇamātre vṛttirasya tat
kāraṇamātravṛtti ghṛtādi havanaṃ ca, uktavidhinā kāryābhāvasya pratipāditatvāt . tasmāt kāraṇamātravṛttitvād
havanavad ghṛtāderanuvādatā ghṛtādivaddhavanasya vidhāyakateti . evaṃ ceti, vidhyanuvādayoranyonyasvabhāvasaṅkarāvyavasthitātmasvabhāvatvānna vidhirnānuvādo'sti, ata evamuktaprakāreṇāvākyatvam, ananuvādatvādavidhāyakatvāt, vicchinnārthapadavat . yathā vicchinnārthamekaṃ padamadhikṛtapadārthāntarāsambandhaṃ gām ityetanna
vākyamata eva vidhyanuvādatvākāṅkṣyārthābhāvāt tathā agnihotraṃ juhuyāt svargakāmaḥ, ghṛtena payasā juhuyāt
ityādīni . yasyāpi padārtho nāstyeva taṃ prati kākarutavaditi dṛṣṭāntaḥ . yathā kākarutamarthāntarākāṅkṣārahitamavākyamavidhyanuvādatvāt tathedamapi .
jñātājñātāviśeṣāccaivaṃ ghaṭajñānavat . evamiti kāraṇamātrakāryatvābhyupagame sādhutāsādhutayoḥ
sādhutā tāvat gauḥ ityādeḥ padasya agnihotraṃ juhuyāt ityādervākyasya vidhitvamanuvādatvaṃ ca nopapadyate .
śabdo hi jñātārtho'jñātārtho vā prayujyate, jñātārtho'nūdyājñātārthavidhānārthaṃ prayujyate, sa punarjñātārthaḥ svata
eva pratyakṣādinā pramāṇena jñāte'rthe prayujyeta vākyāntareṇa vā pareṇa jñāpite'rthe, yathā ayaṃ devadattaḥ iti
ayaṃśabdasya pratyakṣadṛṣṭārthavācitvādanūdya devadattatvaṃ vidhīyate, vākyāntaraveditārthāni vā padānyanūdya abhyājanaṃ vidhīyate devadatta ! gāmabhyāja śuklām iti jñātājñātārthatā padānāṃ vākyānāṃ ca sādhutvābhimatānāṃ
pratyekaṃ sarveṣāṃ dvyarthatā dṛṣṭā . ko dṛṣṭāntaḥ ? ghaṭajñānavat . yathā ghaṭasyārātīyā bhāgāścakṣurādyupalabhyā
jñātāḥ parāntarbudhnādibhāgā na jñātāḥ . saiṣā lokaprasiddhā sādhutā padavākyaśabdānāṃ kāraṇātmakāryavāde'sminna ghaṭeta, sarvasyaikātmakatve jñātājñātabhedānupapatteḥ, ekasyaiva vā tadubhayābhāvādvidhyanuvādatvābhāvasyoktatvāt kākarutādivaditi . nāpyasādhutā vākyabhedānarthakyādidoṣasambaddhā ghaṭate, yasmāt kāraṇātmakakāryavāde'rthāntarābhāvājjñātājñātālambanavidhyanuvādārthayugapadvivakṣāvṛttivākyabhedadoṣaparikalpanāpari


vakṣāvṛttivākyabhedadoṣaparikalpanāpariślathatā . śrutibhedo'pi vṛthaivaṃ sādhvasādhutvābhyām, ekārthatvāt, ghaṭakuṭavat . idaṃ cājñātamapi sat tvayā tattvamevaivaṃ vivektāraṃ prati pradarśitaṃ ghuṇākṣaravat .
athocyeta--kāraṇamātrakāryadarśanamiha nirmūlāpaviddhakriyāvākyaprabandhamiti
ślathatā, yathāsaṅkhyena jñātālambano'nuvādaḥ, ajñātālambano vidhiḥ, tayorarthayoryugapadvaktumicchā yugapadvivakṣā, ekasminnarthe tasyā vṛttiḥ, asau dvyarthatā vākyabhedaḥ, devadattākhyānavākyasyaiva gavānayanacodanāyāṃ devadattānvākhyānavadanuvādo gavānayanavidhānavākyasya vā devadattākhyānavākyavad devadatta- 
vidhānamiti yeyamekasya śabdasya yugapadarthadvayābhidhānaśaktyabhāvādvākyabhedadoṣaparikalpanā tasyāḥ pariślathatā, arthabhedābhāvāt . ato'sādhutāpi śabdānāṃ nāsti, sarve sādhavo'sādhavo vā śabdāḥ
prasaktā iti .
kiñcānyat, na kevalaṃ vākyabhedadoṣo bhedābhāvadoṣaścāpadārthātmakaḥ, śrutibhedo'pi vṛthaivaṃ
sādhvasādhutvābhyām . evamiti kāraṇātmakakāryavādābhyupagamaprakāreṇoktamatidiśya saṅkṣipya sādhanamāha
sodāharaṇam --ekārthatvād ghaṭakuṭavaditi, yathā pratītārthayorghaṭakuṭaśabdayorekārthatvādanyataraprayogo vṛthā
sādhutvābhimatayoḥ, asādhutvābhimatasya gośabdamātrasya vācā-diśā-sāsnādimadartheṣu yugapat prayuktasya
caikārthatvāt arthabhedadoṣaparikalpanāpariślathatā iti vartate . tasmāt padavākyaśabdayoḥ sādhutvāsādhutvāviśeṣācchiṣṭetaralokavyavahārāviśeṣaḥ . evaṃ te juhuyādukteḥ paunaruktyasvavacanavirodhau svaśabdoktāsatkāryavādatyāgaḥ kāraṇātmakasatkāryāvādābhyupagamaścetyapratipūrṇatarkatā sadoṣatvādityuktam .
yadapyetat tvayābhyupagataṃ kāraṇātmakasatkāryatvaṃ tadapyasamīkṣyābuddhipūrvakamevoktamityatastatpradarśanārthamāha --idaṃ cājñātamapi sat tvayā tattvamevaivaṃ vivektāraṃ prati pradarśitaṃ ghuṇākṣaravat . yathā
ghuṇaḥ kāṣṭhamutkirannakṣarākārāmapi rekhāmutkirati yadṛcchayā tathā tvayedaṃ tattvamevaivaṃ kāraṇātmakasatkāryatvaṃ
pradarśitam itikartavyataiva kartavyatā iti bruvatā . tat punarvivektāraṃ prati pradarśitam, itthamasatkāryaṃ 
bhavati, itthaṃ satkāryam iti yo vācyavācakasādhanasvarūpavivekajñastaṃ pratyeva pradarśitaṃ nātmatulyabuddhīn
prati, darśayannapi svayaṃ tadvivekaṃ na cecchati .
athocyeta--kāraṇamātrakāryadarśanamihetyādi yāvadvacanacchalāditi . atha tvayaivamucyeta--na
mayā kāraṇamātrakāryadarśanaikānto'bhyupagamyate yatastvayaite doṣā māṃ pratyāpādyante . kiṃ tarhi ? mayābhyupagamyate

asatkāryaṃ vivakṣyate, alabdhavṛttitvāt, khapuṣpavat . tad dvividham--anitikartavyatātmakamitikartavyatātmakaṃ ca . tatrānitikartavyatātmakaṃ ghaṭādi yūpādi ca .
itikartavyatātmakaṃ punaḥ prāptisaṃvādi, yathā sevādi . tacca na kāraṇamātram, kuryātpratipāditādasatkāryavādādādau madhye'nte ca kartavyatābhyupagamād yaducyate tvayā
doṣajātaṃ tad vacanacchalāt .
na kāraṇameva na kāryameva nobhayameva nānubhayamevetyavicārya vastutattvaikāntaparigrahamakṛtvā kāraṇaṃ kāryamubhayamanubhayaṃ vābhyupagamyate . asmin agnihotraṃ juhuyāt svargakāmaḥ iti vākye yat kāraṇamātrakāryapradarśanamanupāttāparityaktamiha vidhinaye sadapi yat tadatra nirmūlāpaviddhakriyāvākyaprabandham, nirmūlamapaviddhaḥ kriyāprabandho vākyaprabandhaśca yasmiṃstadidaṃ nirmūlāpaviddhakriyāvākyaprabandham . itiśabdo hetvarthe,
yasmānnirmūlāpaviddhakriyāvākyaprabandhaṃ tasmāt kāraṇamātrakāryadarśanasya taddoṣaparihārārthamiṣyatemiṣṭato vivakṣyate'navadhāritaikāntadarśanatvāt kāraṇamātratvaṃ tyaktvā yat kāryāsattvaṃ tadeva agnihotraṃ juhuyāt iti vākye
kāraṇamātrakāryadarśanameva sat asat kāryam iti vivakṣyate'bhyupagamyate ca . kiṃ kāraṇam ? alabdhavṛttitvāt, alabdhā vṛttiranenetyalabdhavṛtti kāryam, tasmādalabdhavṛttitvāt khapuṣpavat, yathā khapuṣpamalabdhavṛttitvādasattathā kāryaṃ svargāpūrvādi alabdhavṛttitvādasat . labdhavṛttitve kuryājjuhuyāt iti na
codyeta, siddhaudanārthaṃ pacet ityacodanāvat . ato'sat kāryamāgṛhya svargādi tatprāptyarthaṃ kriyāśrīyate—
agnihotraṃ kuryāditi . tad dvividham, tacca kāryaṃ dvividham --anitikartavyatātmakamitikartavyatātmakaṃ ca . tatrānitikartavyatātmakaṃ kāryaṃ ghaṭādi yūpādi ca loke vede ca dṛṣṭam, mṛdānayanamardanadaṇḍagrahaṇacakrabhramaṇādītikartavyatātmakaṃ ghaṭākhyaṃ kāryaṃ na bhavati taduparame'pi pṛthagupalabdheḥ, tathāṣṭāśrikaraṇādītikartavyatātmako na bhavati yūpaḥ . itikartavyatātmakaṃ punaḥ kāryaṃ prāptisaṃvādi, prāptyā
saṃvadituṃ śīlamasya prāptisaṃvādi, yathā sevādi, upasthānāñjalikaraṇādirūpaiva sevā tābhyaḥ pṛthaganupalabdheḥ .
tacca kāryaṃ na kāraṇamātraṃ netikartavyatātmakaṃ ghaṭādiyūpādivat, kuryātpratipāditādasatkāryavādāt,
kuryācchabdapratipāditāt agnihotraṃ kuryāt ityatra kuryācchabdena pratipāditāt ghaṭaṃ kuryāt iti pratipāditaghaṭāsatkāryārthavākyavadidamapi vākyaṃ sphuṭatarāsatkāryārtham . kiṃ kāraṇam ? ādau madhye'nte ca
kartavyatābhyupagamāt, ato'satkāryavādasya upakramaprabhṛtyapavargaparyavasāneṣu kriyāviśeṣeṣvabhyupagatatvād
yaducyate tvayā doṣajātaṃ tat tvadvacanāt prāptiprāpitetikartavyataiva kartavyatā iti vacanacchalāt,
kāraṇamātrakāryatvāpattistato vidhyanupapattirityādi sarvaṃ doṣajātaṃ nāstīti .
etadapi nopapadyate, vidhividhinayadarśanopapādayiṣyamāṇakāraṇamātratvavādāt . abhyupetyāpi asa

asatkāryavādoktāvapi naivāsya vākyatā, itikartavyatāvākyāsiddhau tadasiddhestatsiddhau tatsiddheḥ . itikartavyatāvākyamavākyam, ananuvādatvāt, unmattapralāpavat . juhuyāt ityasyoktavadeva sarvaprayogaparīkṣāyāmarthābhāvāditikartavyatāvākyapratyayāpi na kartavyatāgatiḥ .
kvedamabhihitaṃ juhuyāt iti ? havanāpūrvakaraṇārthatayoḥ pradhānāgnihotraśruti-
tkāryavādoktāvapi naivāsya vākyatā prāptyanubandhaprāpitetikartavyatākartavyatārthasyāgnihotrahavanakaraṇārthasya
vākyasya vākyatā . kutaḥ ? itikartavyatāvākyāsiddhau tadasiddhestatsiddhau tatsiddheḥ, tat punaritikartavyatāvākyam, tadavākyatve tadbalapratiṣṭhāpyakartavyatāvākyamapyavākyam . tatra tāvat ghṛtena juhuyāt ityetaditikartavyatāvākyamavākyam, ananuvādatvāt, unmattapralāpavat . yathā kāmonmattasya pakṣī
iti darśane bhrānteḥ hā priye ! hā priye ! ityādirvipralāpo na vākyaṃ prasiddhārthānuvādābhāvādevaṃ ghṛtena
juhuyāt ityasyāpi tadabhāvāt tatkartavyatāvākyābhāvaḥ . ananuvādatvaṃ cāsya ghṛtasampradānakahavanavidhānād
vidhivākyasya, vidhyanuvādayoścānyonyanirākāṅkṣayoranyatarābhāvaḥ . syānmatam--vidhimātrasya dvāraṃ dvāram
iti anuvādamātrasya udghāṭyatām iti dṛṣṭatvād nāpekṣeteti cet, na, tatrāpi bahiraṅgasthitaprakaraṇādibhyastatsiddherapekṣaiva . tasmādiha itikartavyataiva kartavyatā iti vacanāt kartavyatāvākyasyaivāsiddheḥ ghṛtena
juhuyāt ityasya prasiddhārthasyānuvādatvābhāvādavākyatvam, tadavākyatvāt tadbalapratiṣṭhāpyāgnihotrahavanakartavyatāvidhivākyāsiddhiḥ, ata āha --juhuyāt ityasya uktavadevetyādi, juhuyāt, agnihotraṃ
kuryāt, havanaṃ kuryāt, agnihotraṃ havanaṃ kuryāt, prāptyanubandhaprāpitaghṛtādītikartavyatātmakakartavyatāgnihotraṃ
kuryāt, agnihotramapūrvaṃ kuryāt ityuktavikalpeṣu prāgabhihitadoṣasambandhādetaiḥ sarvaiḥ prakāraiḥ prayogasya 
parīkṣāyāṃ nirmūlārthatvamaviṣayatvāt, aviṣayatvamapūrvārthatvāt, apūrvārthatvamajñātārthatvāt, ajñātārthatvaṃ pramāṇāntareṇa vākyāntareṇa vā prāgavihitatvāditi . tamupasaṃhṛtyāha --itikartavyatāvākyapratyayāpi na
kartavyatāgatiḥ .
kvedamabhihitaṃ juhuyāt iti ? yaducyate tvayā yajjuhuyāt tad ghṛtādinā iti havanamanūdya
ghṛtādinā tadvidhānaṃ kriyeta yathā ghaṭaṃ kuryāt iti prasiddhaṃ ghaṭamanūdya tatkaraṇavidhānam, tattu na prasiddham .
kathaṃ na prasiddham ? agnihotraṃ juhuyāt ityatra havanasyoktatvādihānuvadanaṃ nanūpapannamiti cet, na, tasyaiva
sarvaprayogaparīkṣāyāmarthābhāvāt . tatra tāvad havanāpūrvakaraṇārthatayoḥ pradhānāgnihotraśrutityāgā

tyāgādyāpatteragnihotrobhayakaraṇārthatayorapi juhotityāgādyāpatteḥ .
śailīprasiddhau chidivadahavanātmakāgnihotratvādanagnihotratvaprasaṅgāt pradhānasvargakāmānabhisambaddhajuhotyarthānuvādena kiṃ prayojanam ?
dyāpatteḥ arthābhāvāt ityādyabhisambadhyate, kramollaṅghanena vikalpadvayopanyāsastulyottaratvāt, havanaṃ kuryāt,
agnihotrākhyamapūrvaṃ kuryāt ityetayorarthavikalpayoḥ pradhānasyāgnihotraśabdasya tadarthasya ca tyāga āpadyate .
ghṛtena juhuyāt ityādiṣu anuvādasaphalīkriyārtham agnihotraṃ juhuyāt ityatra juhuyācchabdasya svaprakṛtyarthasya
sārthakatve'gnihotraśabdaḥ paunaruktyānnirarthaka āpadyate . atha pradhānatvādagnihotrasya mā bhūdagnihotraśabdo
nirarthaka iti juhuyācchabdo nirarthaka iṣyate tato juhuyācchabdanairarthakyāt prayogo nopapadyate vihitārthābhāve'nuvādatvābhāvāt . pradhānatvaṃ cāgnihotrasya sākṣāt svargādikāmyapuruṣārthasādhanatvena vidhānāt, juhotiprādhānye ca tadanupapattiḥ . atra ca na tu ghaṭavadagnihotraśabdaḥ kāñcidapi kartavyatāṃ bravīti ityādiḥ
sarvo granthaḥ pūrvottarapakṣaprasaṅgato yojyo yāvat nāpi ghaṭādikartavyatāyāmiva kācit kriyā prasiddhā
yayāgnihotrākhyatā havanasyātidiśyeta havanākhyatā vāgnihotrasya iti havanaṃ kuryāt ityayamuktottaro'rthavikalpaḥ . apūrvārthapakṣe'pi agnihotraśabdasya juhuyācchabdasya caikārthatvāt pradhānāpūrvavācyagnihotraśabdasya
tyāgastathaiva . viśeṣastu atha agnihotram ityapūrvaviśeṣābhidhānārthataiva kalpyate tathā sati apūrvābhidhānena
ko'rtha ityādi yāvat tadanuṣṭhātavyam iti granthaśca yojyaḥ . ādigrahaṇāt puruṣapramāṇakatā śabdaprāmāṇyatyāga ityādidoṣaḥ . tataḥ pradhānāgnihotraśrutityāgādyāpatterarthābhāvāt kvedamabhihitamityādi .
agnihotrobhayakaraṇārthatayorapi juhotityāgādyāpatteḥ,agnihotraṃ kuryāt, agnihotraṃ havanaṃ
kuryāt ityetayorapi vikalpayostulyottaratvāt, ubhayārthavikalpasya agnihotraṃ kuryāt, havanaṃ kuryāt ityetayoḥ pakṣayoruktadoṣaduṣṭatvāt samānottaratvāditi . atrāpi atha punarevamanirvahati ityādigrantho yojyaḥ
saprapañco yāvat tvadabhiprāyavattu havanānuvādaviśiṣṭāgnihotrābhyupagame'pi cāgnihotrasyātmādivastutattvavadaprasiddhasvarūpatvāt karaṇāsiddhiḥ .
śailīprasiddhau chidivadityādi, chidāviva cchidivat, yathā chidau dṛṣṭalaukikayūpamātraphalatvaṃ nādṛṣṭālaukikahavanātmakāgnihotratvaṃ tathā, agnihotraṃ juhuyāt ityasyāpi tacchailyaivāgnihotramahavanātmakam,

prāptipratipādyaprasiddhāvagnihotre juhotiprayogo dānādiprasiddhyuparodhena dāhana
eva tāvadvidheya iti tathā'prasiddheravidhāyaka eva, kutastadanuvādaḥ ?
tathābhūtārthābhyupagame ca prāptervyudāso juhotiprayogādapramattaprayuktatvāt, iṣe
tvādivadakṣaravidyāvat .
ahavanātmakāgnihotratvāccānagnihotratvaṃ prasaktaṃ chidinirvartyayūpavat . atra ca etadapi na vaiṣamyāt
ityādigrantho yojyo yāvat śailīprāmāṇye cāsya śailyā yūpakriyā'yāthārthyāt iti . tataścānagnihotratvaprasaṅgād yadagnaye hotraṃ tadagnihotramiti tāvanmātrārthatvāt pradhānasya svargasādhanatābhimatasyānagnihotratvād ghṛtena juhuyāt ityanenānuvādena pradhānasvargakāmānabhisambaddhajuhotyarthānuvādena kiṃ
prayojanam ? itikartavyatākartavyatayā pradhānena svargakāmena vinā kiṃ tayā ? yathoktam—
kātarasateṇa sūraṃ sūrasahasseṇa paṃḍitaṃ bharasu .alasaṃ jeṇa va teṇa va ṇavara katagghaṃ pariharāhi ॥  
iti pradhānārthamapradhānatyāgadarśanāt .
prāptipratipādyaprasiddhāvagnihotre, prāptyā pratipādyā prasiddhirasya tadidaṃ prāptipratipādyaprasiddhi,
tasmin prāptipratipādyaprasiddhau, kva ? agnihotre, yadagnaye ca prajāpataye ca sāyaṃ juhoti ityanayā
prāptyā pratipādyaprasiddhau tu tasmin juhotiprayogo dānādiprasiddhyuparodhena dāhana eva tāvad
vidheyaḥ, tāvacchabdaḥ kramārthe, juhoti ityayaṃ dhāturlokaprasiddhadānādanārtho na bhavati, kiṃ tarhi ?
dahanenāgninā dāhayed ghṛtādi dravyam ityuktaṃ bhavati agnihotraṃ juhuyāt ityetaditi paribhāvya paścāt
prasiddhe dāhane ghṛtena juhuyāt, ghṛtaṃ dāhayedagnim, agninā ghṛtaṃ dāhayet, agnirghṛtaṃ dahet iti
jñātārthamanūdya itikartavyatāvidhiryokṣyate lokaprasiddhivaiparītyena vyutpādanāt, nānyathā . anyathā tu loke
dāhanādiṣvadṛṣṭatvāt kathaṃ dāhanamanūdya ghṛtādītikartavyatā vidhīyate ? iti tathā'prasiddheravidhāyaka
eva, kutastadanuvādaḥ ? itiśabdo hetvarthe, ityetasmāt kāraṇāt tathā tena prakāreṇa dāhanārthatvenāprasiddheḥ
agnihotraṃ juhuyāt ityatraiva tāvajjuhuyācchabdo dāhanasyāvidhāyakaḥ, dūrata evānuvādaḥ . atraiva nanu
sevādivat kartavyatāpratipattiritikartavyatābhyaḥ ityupakramya grantho yojyo yāvat vedavādāsādhutā vā
tadvat iti . evaṃ tāvajjuhuyācchabdasya dāhanārthatvābhāvādayuktatvaṃ hotraśabdasya vā .
tathābhūtārthābhyupagame ceti, abhyupetyāpi dāhanātmakameva dānamiti doṣaṃ brūmaḥ, ko'sau ?
prāptervyudāsaḥ, yeyaṃ prāptiḥ yadagnaye ca prajāpataye ca sāyaṃ juhoti iti yayā prāpitamagnau prakṣepo
dānamiti tasyāḥ prāptervyudāsaḥ, kasmāt ? ghṛtena juhuyāt ityatra juhotiprayogāt, anyathā prāptau

evaṃ tarhi prāptivākyavṛttajuhotyanuvāda iti cet, na, tatra vidhiliṅviṣayasyāvṛtterajñātatvāt .
vyatyayādasya tadviṣayateti cet, na, ajñātatvādevānanuvādatvāt kośa-
śrutena juhotinoktatvāt tadarthasya gatatvādaprayogārhatvāt paunaruktyamasya syāt, prayuktastu ayam,
ato jñāyate prāptiśrutajuhotiranarthaka iti . tasmāt prāptervyudāso juhotiprayogāt . yadā vāyaṃ ghṛtena
juhuyāt iti prayujyate tadā hyayamagatārtha iti vijñāyeta yadyanyena śabdenāsyārtho'nabhihitaḥ syāt . kiṃ
kāraṇam ? apramattaprayuktatvāt, apramattena hi vedena pramattāt puruṣādvilakṣaṇena rāgāvidyādiyogarahitena prayukto'yaṃ tvanmatena, laukikenaiva vā puruṣeṇāpramattena viduṣā prayuktatvādasmanmatena, mā bhūt
sarvapuruṣāprāmāṇye śabdānāṃ ca puruṣādhīnopalabdhitvādaprāmāṇyameveti . ayaṃ hi ghṛtena juhuyāt ityatra
juhotiśabdo'pramattaprayuktaḥ, na yena kenacid bālagopālādiprayuktakalpena tulyaḥ kākarutādikalpena vā
tulyaḥ . ka iva ? iṣe tvādivat, yathā iṣe tvorje tvā vāyavaḥ sthopāyavaḥ stha devo vaḥ savitā prārpayatu
śreṣṭhatamāya karmaṇe yajurveda॰ 1 . 1 ityādiśabdā agatārthā iti vijñāyante tathāyaṃ ghṛtena juhuyāt iti
vākye juhotirapramattaprayuktatvādagatārtha iti vijñāyeta, nānyathā . athavā akṣaravidyāvat, yathā dve vidye
veditavye--parā cāparā ca . atha parā yayā tadakṣaramadhigamyate yat tadadṛśyamagrāhyamagotramavarṇamacakṣuḥśrotraṃ tadapāṇipādam . nityaṃ vibhuṃ sarvagataṃ puruṣaṃ purāṇaṃ viśvātmānaṃ tadavyayaṃ yad bhūtayoniṃ
paripaśyanti dhīrāḥ muṇḍako॰ 1 . 1 itīyamakṣaravidyā kvacidagatārtheti vijñāyate'pramattaprayuktatvāt tathā'yamapi juhotiprayogaḥ, nānyathā . tadyadi prāptiprāpitadānārthaḥ agnihotraṃ juhuyāt ityatra hotraśabdo
juhotiśabdo vā tato'yaṃ ghṛtena juhuyāt iti punarjuhotirna prayujyeta, prayuktastu, tasmāt prāptirvyudasteti .
evaṃ tarhi prāptivākyavṛttajuhotyanuvāda iti cet . syānmatam--prāptivākye agnaye juhoti
iti śrutasyāgnisampradānakasya dānārthasya juhoteranuvādo'yaṃ ghṛtena juhuyāt iti juhotiriti . etacca na,
tatra vidhiliṅviṣayasyāvṛtterajñātatvāt . naivamapyupapadyate, tatra prāptivākye juhoti ityasyāvyāpāryamāṇakartṛsādhanadānārthajuhotidhātuprayogasya vidhiliṅo viṣaye vyāpāraṇārthe vṛttyabhāvāt asya ca juhuyācchabdasya vidhiliṅviṣayasya niyogārthasya niyogarahite juhotiśabdārthe tatrāvṛtterayaṃ vidhānārtho na vidita
eva, tasmādajñātatvāt prāptivākyavṛttajuhotyarthānuvādāyogyatā, prāptamanūdyate'prāptaṃ vidhīyate  
iti vacanāt . tasmādanuvādāyogyatvādayuktamuktam--prāptivākyavṛttajuhotyanuvāda iti .
vyatyayādasya tadviṣayateti cet . syānmatam--lakṣaṇaśāstre'bhihitaṃ vyatyayo bahulam pā॰ 3 .
1 . 85 .

pānapratyāyyārthatvācca, havanācca bhāvanamevamanavagamitamevābhipretasya syāt .
prāptivihitasvarūpasiddheragnihotrasya svargakāmakarmatvābhidhānādavagamitakāmānurūpakarmoktestadvidhakriyāviśeṣagateḥ kriyāprāpyatvācca kāmasya andhalakāvagamita-
suptiṅupagrahaliṅganarāṇāṃ kālahalacsvarakartṛyaṅāṃ ca .vyatyayamicchati śāstrakṛdeṣāṃ tadapi ca sidhyati bāhulakena ॥ pā॰ ma॰ bhā॰ 3 . 1 . 85
iti . tasmājjuhotyarthe juhuyācchabdaprayogāt prāptamevānūdyate tadviṣayatvādevāsyāpīti . etadapi na, ajñātatvādevānanuvādatvāt, savyāpāraṇārthaśabdadarśanānna nirvyāpāraṇārthapratipattiryuktā vyavasthālopaprasaṅgāt .
tasmādajñātārthatvādananuvādataiva, ananuvādatvānnaitadapi yuktamiti . kiñcānyat, kośapānapratyāyyārthatvācca . idaṃ tvayā sannihitadevatākośapānena pratyāyyam, viśeṣaliṅgābhāvāt kuta eva jñāyate juhotyarthe
juhuyācchabdaḥ prayukto na svārtha eva, juhotirvā juhuyādarthe prayukta iti ? tasmādaviditārthatvād vidhitvam,
vidhitvācca nānuvādaḥ, ananuvādatvāccaivamapi na yuktam . abhyupetyāpi juhotyarthe juhuyācchabdasya vṛttiṃ doṣaṃ
brūmaḥ --havanācca bhāvanamevamanavagamitamevābhipretasya syāt . vidhyarthābhāvāt puruṣo havanakarmaṇi
aniyojita eva, tato bhāvanaṃ svargākhyasya viśiṣṭasukhalakṣaṇasya deśaviśeṣasya vā viśiṣṭasukhasādhanabhūtasyābhipretasyārthasya nāvabodhakaṃ syād yadarthamabhivṛttamidaṃ vākyam, svargākhyaphalasādhane'gnihotrakarmaṇi puruṣaṃ
niyokṣyāmīti tadarthaṃ hi vākyam agnihotraṃ juhuyāt ityetat pravṛttam, etenaiva karmaṇā svargo bhāvyate,
tasmāt idaṃ kuru iti tadarthajñāpanābhāve kimanena vākyena juhoti juhoti ityuktena ?
atrāha--prāgabhihitāgnihotrakaraṇavākyārthavikalpagatadoṣaparihārārthamiyamarthavyākhyāśrīyate prāptivihitasvarūpasiddheragnihotrasyetyādi . idaṃ tāvad vyavasthitaṃ yadagnaye ca prajāpataye ca sāyaṃ juhoti
ityanayā prāptyā vihitamagnihotrasya svarūpaṃ siddham, ataḥ prāptivihitasvarūpasiddheragnihotrasya karmatvena ca
śravaṇāt, kasya ? kartuḥ svargakāmasya karmatvābhidhānāt . tataḥ kimiti cet, svargaśabdābhihitaviśiṣṭakarmaviṣayakāmābhidhāyiśabdaśravaṇāt karmāpi tadagnihotrākhyaṃ tadanurūpaṃ viśiṣṭamevetyuktaṃ bhavati, ataḥ
svargakāmakarmatvābhidhānādavagamitakāmānurūpakarmokteḥ svargakāmaśabdāvabodhitakāmānurūpasyaiva karmaṇa
uktatvādeva tadvidhakriyāviśeṣagateḥ, viśiṣṭaphalaviṣayakāmaḥ puruṣaḥ kartā, karmāpi tadanurūpatvād
viśiṣṭameva, tadvidhaiva kriyāpi, aprasiddhaphalaviṣayakāmasambandhi karmāprasiddhaṃ yathā tathā tadanuṣṭhānavyāpāraviśeṣo'pi viśiṣṭo'prasiddha eveti gamyate . kiṃ kāraṇam ? tata eva śabdāt tasya kriyāviśeṣasya gatervākyāntarābhāvāt tadviśeṣagatiḥ, ataḥ kriyāviśeṣagateḥ kriyāprāpyatvācca kāmasya, na hyanyaḥ kaści

kāmaraṭanavat juhuyāt ityarthāpannārthānuvāda itīyaṃ vyākhyā nyāyyā ādivākye
pradhānaśrutyatyāgaguṇakṛdapīti cet, tanna, arthāpannasvaśabdārthapunaruktatvādanuvādā-
dupāyo'sti kāmaprāptau kriyātaḥ kriyayā śabdena vā tadarthāvagamanāt, yathā andhalakasya vīthīmadhyapatitasya
hastaṃ prasārya kapardikāṃ kapardikāṃ dehi dehi bho iti vā rāraṭyamānasya kāmo'vagamitaḥ kriyayā śabdena vā
prakaraṇaviśeṣasambandhāt, sā ca kriyā nopadeśamantareṇa sidhyati, andhalakāvagamitakāmaraṭanavat
agnihotraṃ svargakāmaḥ ityukte kuryāt ityarthādāpanno vidhyartho'vagamitakāmatvāt, yathā tasyāndhalakasya yācñārthaḥ . sa ca viśeṣasambandho vākyanyāyena bhavati, yathā sabrahmacāriṇā sahādhīta iti
samānena brahmacāriṇā sahādhīte, kena sāmānyena samānena ? prakṛtaviśeṣaṇatvāt prakṛtādhyayanakriyeṇeti
gamyate evamidamapi vākyam, anena vākyanyāyena prakṛtasvargakāmāgnihotrakarmānurūpavidhyarthakriyopadeśatā'syeti gamyate, ato hetuhetumadbhāvapratipāditaṃ prāptivihitasvarūpasiddheragnihotrasyetyādi yāvajjuhuyādityarthāpannārthānuvādaḥ agnihotraṃ svargakāmaḥ ityetāvatā kuryādvākyaśeṣeṇa vākyena gatārthatvāt .
tadevaṃ juhuyāt ityanuvādo na vidhiritīyaṃ vyākhyā nyāyyā, vyaktārthopapattitvāt prāgabhihitavyākhyāvikalpasamutthadoṣābhāvācca nyāyyeti mantavyā, yasmādādivākye pradhānaśrutyatyāgaguṇakṛdapīti, yadabhihitaṃ prāk agnihotraṃ juhuyāt ityasya vākyasya agnihotraṃ kuryāt ityarthavyākhyāvikalpe vidhyarthavācitvābhimataśrutapradhānajuhotyarthatyāgastataḥ puruṣapramāṇakatā, tadatyāge vākyabhedāpattiḥ
paunaruktyādidoṣajātam, tadapyatra nāsti juhuyācchabdasyānuvādatvādeva, havanaṃ kuryāt ityatrāpyagnihotrapradhānatyāga ityādidoṣajātaṃ tadapi nāsti, tasmādiyaṃ vyākhyā ādivākye pradhānaśrutyatyāgaguṇakṛdapīti,
tasya juhoteranuvādatvena paunaruktya-tyāga-bhedādyabhāvāt . cedityāśaṅkāyām, evaṃ cenmanyasa ityevaṃ paraṃ
pṛṣṭvācārya uttaramāha --tanna, arthāpannetyādi . eṣāpi vyākhyā nopapadyate, kiṃ kāraṇam ? punaruktatvātapunaruktatvāt
prayogāyogyatvam, tataścānuvādatvāsambhavaḥ, tasmādanuvādāsambhavāt tannetyabhisambandhaḥ . idaṃ ca punaruktamarthāpannasvaśabdārthaṃ punarvacanalakṣaṇe punarukte nigrahasthānavikalpe . dvividhaṃ punaruktaṃ nigrahasthānam, tadyathā—
śabdārthayoḥ punarvacanaṃ punaruktam, arthādāpannasya svaśabdena punarvacanaṃ ca nyā॰ sū॰ 5 . 2 . 14--15 iti .
tasmādidamarthādāpannasya punarvacanam, viśeṣavidhānamantareṇārthāpannārthasya svaśabdenoccāraṇāt . ghṛtena juhuyāt
ityatra na syāt punaruktam, ghṛtaviśiṣṭahavanavidhānāt . iha tu svargakāmānurūpakarmānurūpakriyāviśeṣavidhyarthatāyā upadeśavṛttereva gatārthatayābhyupagatatvād ghṛtaviśiṣṭahavanavidhānajuhotyanuvādatāyāśca mūlavākyagatajuhotya

sambhavāt sākṣācchrutavidhijuhuyāttyāgena cārthāpannārthāśrutānūditajuhuyātkalpanād vidhīyamānavākyārthaviṣayānuvadanācca vākyabhedapunaruktadoṣāṅgīkaraṇādanuvādānuvādasya ca prāptaviśeṣaṇaparārthaviṣayārthatvādvidhiviṣayaviprakṛṣṭībhūtārthatvāt . iti
rthāsiddherananuvādataiva . kiñcānyat, jaghanyatarā ceyaṃ vyākhyā . kasmāt ? sākṣācchrutavidhijuhuyāttyāgena
cārthāpannārthāśrutānūditajuhuyātkalpanāt sa eva puruṣapramāṇakatvadoṣaḥ śabdāprāmāṇyadoṣaśca .
juhuyāt ityasya kriyāśabdasya vidhyarthasya sākṣācchrutasya pratyakṣasya tyāgaṃ kṛtvā arthāpannārthasya arthādāpanno'rtho'syetyarthāpannārthaḥ, ko'sau ? sa eva juhuyācchabdo'nuvādābhimataḥ, tasya aśrutasyārthāpannārthasyānūditavikalpanādanuvādakalpanāt tanna iti vartate . kiñcānyat, vidhīyamānavākyārthaviṣayānuvadanācca,
vidhīyamāno vākyārtho vidhīyamānavākyārthaḥ, sa viṣayo'syeti vidhīyamānavākyārthaviṣayaḥ sa eva juhuyācchabdaḥ, tasyaivānuvadanaṃ sa evānuvādaḥ, tasmād vidhīyamānavākyārthaviṣayānuvadanācca kiṃ saṃvṛttam ?
vākyabhedasya punaruktasya cāṅgīkaraṇam, na hīdameva vākyaṃ svargakāmābhisambaddhāgnihotravidhānaṃ tadanuvadanaṃ ca kartuṃ śaknoti svargakāmakartṛkasyāgnihotrakarmaṇo vākyāntareṇāprāpitatvāt . yathā ayaṃ devadattaḥ
ityatra na devadatta evānūdyate vidhīyate ca, pratyakṣasiddhastu idamo viṣayo'nūdyate, evamiha prasiddhārtho'pekṣyaḥ, sa
tu nāsti . tasmādubhayārthakalpanādekasya vākyasya tadasambhavācca vākyabhedadoṣaḥ . paunaruktyaṃ tu viśeṣavidhānābhāvāt, viśeṣavidhyartho hyanuvādo yuktaḥ, yathā ayaṃ devadattaḥ iti ayaṃśabdapratyakṣaprasiddhārthamanūdya devadattavidhānam, na tu tathātra kaścid viśeṣo vidhīyate, tasmādaviśeṣābhidhānāt paunaruktyam . tasmāt agnihotraṃ juhuyāt ityasya vākyasya prathamatvādekavākyagatatvāccānayorvidhyanuvādayorarthāpannāgnihotrakarmavidhitve
juhoteranuvādatve vā vākyabhedapunaruktadoṣāṅgīkaraṇād na ityevābhisambadhyate . evaṃ tāvat
agnihotraṃ juhuyāt ityatra juhuyācchabdo nānuvādo ghaṭate, na ca agnihotraṃ svargakāmaḥ iti vidhiḥ .
kiñcānyat, anuvādānuvādasya ca prāptaviśeṣaṇaparārthaviṣayārthatvāt . anuvādatvaṃ hi prāptaviṣayārtham, yathā ayaṃ devadattaḥ iti ayaṃśabdārthaḥ prāptārtho'prāpto devadattārtho'dhunā prāpaṇīyaḥ . evaṃ
prasiddhyaprasiddhibhyāṃ viśeṣaṇaviśeṣyau, tāvevopakārakopakāryatvābhyāṃ parārthasvārthau . na tathā agnihotraṃ
juhuyāt ityatra prāptaviśeṣaṇaparārthaviṣayatvamagnihotraṃjuhuyācchabdayoḥ, ato'prāptāviśeṣaṇāparārthatvāt
sāmyādanuvādatvābhāvaḥ . abhyupagamyāpi prāptādi doṣa ucyate--yat paścāducyate kartavyatāprasiddhyarthamiti- 
kartavyatāvākyaṃ ghṛtena juhuyāt iti tasya vidhiviṣayaviprakṛṣṭībhūtatvaṃ juhuyācchabdasyānuvādābhimatasya .

ghaṭitavighaṭitapratisamādheye tatpratisamādhānārthamudyatena tvayā cikitsayaiva gaṇḍasyopari sphoṭa āpāditaḥ .
laukikajuhotyarthānuṣṭhānapravṛttopadeśaviṣaya eva tvayaṃ paramanuvādaḥ syāt,
sa cānupapannaniyamārtha upadeśaḥ prāptivihitetikartavyatānatiriktahavanakriyānāma-
kiṃ kāraṇam ? prāptaviśeṣaṇaparārthaviṣayatvādanuvādasya aprāptaviśeṣyasvārthaviṣayatvādvidherādivākyagata eva
tāvajjuhuyācchabdo'nuvādo na ghaṭate prāptatvādyabhāvāt, tasyānuvādastu ghṛtena juhuyāt ityatra juhuyācchabda
iṣṭaḥ syāt tatpratirūpakastasyārthaḥ pratiśabdakasyevetyāpanno'prāptāviśeṣaṇāparārthatvād vidhiviṣayaviprakṛṣṭībhūtārthaśceti . tataśca vidhiviṣayaviprakṛṣṭībhūtārthatvānna kartavyatāviṣayatvamitikartavyatāyāḥ, yathā daśadāḍimādiślokāvayavānām . kiñcānyat, iti ghaṭitavighaṭitetyādi yāvad gaṇḍasyopari sphoṭa
āpāditaḥ . itiśabdo hetvarthe, yasmāditthaṃ kartavyaviṣayaviprakṛṣṭatvamitikartavyatāyāḥ ityādi doṣajātaṃ
vidhyanuvādatvābhāvāt tasmād ghaṭitavighaṭitam, prāgīṣad ghaṭitamāsīt sevādivaditikartavyataiva kartavyatā iti, tadapyanayā prāptivihitasvarūpasiddheḥ ityādikayā kalpanayā vighaṭitamuktavidhinaiva . tataśca
pratisamādheye viruddhataradoṣāpādanaṃ vidhiviṣayaviprakṛṣṭībhūtārthatvāditi . tataśca pratisamādheye tasminneva
vākye'nuvādatvābhāvādavākyatvādidoṣaduṣṭe tatpratisamādhānārthamudyatena tvayā aho paramaviduṣā cikitsakenānapekṣitapūrvāparakriyāvidhivipākena cikitsayaiva gaṇḍasyopari sphoṭa āpāditaḥ . tasmādaprasiddhārthatvānna maulo juhotirnottaro vānuvādo ghaṭate .
yadi bhavato ghṛtena juhuyādityasyānuvādatvamiṣṭaṃ tato'hameva te buddhisaṃvibhāgaṃ karomi, śrūyatām—
laukikajuhotyarthānuṣṭhānapravṛttopadeśaviṣaya eva tvayaṃ paramanuvādaḥ syāt, laukiko hi dānādanārtho juhotiḥ, tadarthānuṣṭhānapravṛttopadeśo yadyasya viṣayaḥ syād dadyāt, adyāt iti tadarthaprasiddhestadviṣayo'nuvādo yujyate vidhirvā . yasmai kasmaicidyadi kiñciddadyāt ghṛtaṃ dadyāt tena juhuyāt, yadi bhuñjīta ghṛtena
juhuyādityetasminnarthe'nuvādo ghaṭate . sa cānupapannaniyamārtha upadeśaḥ, samīkṛtya vyākhyāto'rtho'sya
śabdasya te mayā tathāpi tu punastvadiṣṭaviruddhārthametadāpadyate, loke'nupapannaniyamopadeśārthatvadarśanād vicitrayordānabhojanayoḥ svaparaprītihetutvād yathopapatti ghṛtena payasā dadhnā guḍena ca bhuñjīta tānyeva ca bubhukṣave
dadyāditi . na tu yathā akṣivaidyake triphalāṃ ghṛtenaiva bhakṣayet, na guḍena, guḍasya cākṣuguḍasyācakṣuṣyatvāt .
yathoktam--

prabhūtakṛmimajjāsṛṅmedomāṃsakaro guḍaḥ . carakasaṃ॰ 1 . 27 . 238
cakṣustejomayaṃ tasya viśeṣācchleṣmaṇo bhayam . carakasaṃ॰ 1 . 5 . 16 iti .



mātrārthaḥ . tanmātratvāttu tasyāḥ prakaraṇānubandhanāddhitvā juhotiprayogabāhulyaṃ
kṛñprakṛtiliṅkartṛtā pradarśayitavyā--yadagnaye ca prajāpataye ca sāyaṃ juhoti tad
ghṛtādinā svargakāmaḥ kuryāditi .
tvadvacanāttvapramāṇaniyamāgamo'nupadeśakaśca vivekturapīti sambhāvyeta, apratyavekṣitārthatvāt paurvāparyayogāpratisambaddhārthatvād ghaṭitānumatavidhvaṃsanādunmatta-

kiñcānyat, idaṃ cāgnihotraṃ juhuyāt kāṭhakasaṃ॰ 6 . 7 yadagnaye ca prajāpataye ca sāyaṃ juhoti
mai॰ saṃ॰ 1 . 8 . 7 ghṛtena juhuyāt kāṭhakasaṃ॰ 6 . 3 . 5 śūrpeṇa juhoti tena hyannaṃ kriyate tai॰ brā॰ 1 . 6 . 5
ityevamādividhyanuvādārthavādavākyagato juhotiḥ śrūyamāṇa upasthānādītikartavyatānatiriktasevanakriyānāmadheyamātrārthatvavat prāptivihitetikartavyatānatiriktahavanakriyānāmamātrārthaḥ, viprakīrṇāvayavakalāpā- 
kārā kriyaivāsyārtho'siddharūpaḥ, na siddharūpo yathā yūpaghaṭādi . tanmātratvāt tu tasyāḥ kriyāyāḥ
prakaraṇānubandhanāt prakaraṇena anubandhayan vaktā brūte śrotā ca pratipadyate--kriyāmātramavaśyamanena śabdena
kartavyamityetāvaccodyata iti . tasmāt kriyāmātratvāt prakaraṇānubandhanād hitvā tyaktvā juhotiprayogabāhulyaṃ sarvajuhotiprayogān, kriyāmātre pratipādye nāntarīyakatvāt kṛñprakṛtiliṅkartṛtā pradarśayitavyeti tatpratipādanārtham, abhimatavākyārthatāsya syādevaṃ kalpyamāne . tannidarśayati --yadagnaye ca
prajāpataye ca sāyaṃ juhoti tad ghṛtādinā svargakāmaḥ kuryāditi, etāvatā tadarthasya sugamatvājjuhotiprayogabāhulyamapratyayaraṭitameva punaranyatrānyatra juhuyāt, juhoti ityādi .
kiñcānyat, tvadvacanāttu apramāṇaniyamāgamo'nupadeśakaśca vivekturapīti sambhāvyeta .
yo'pyajñaprayuktaśabdārthonnayanasamartho vivektā puruṣaḥ padavākyapramāṇajñastaṃ pratyapyayaṃ vākyaprayogo'pramāṇaniyamāgamo'nupadeśakaśca . apramāṇaniyamāgamaḥ pratyakṣānumānagamyārthāsaṃvādāt . anupadeśakastvagamakatvāt . tat punaḥ
sambhāvayāmi bhavedevam, mā maṃsthā niṣṭhuram apramāṇaniyamāgamo'nupadeśakaśca ityavadhāryaivocyata iti .
kutaḥ ? apratyavekṣitārthatvāt paurvāparyayogāpratisambaddhārthatvād ghaṭitānumatavidhvaṃsanāt . apra-
tyavekṣitārthatā juhotibāhulyaprayoganirviṣayatvādibhiḥ . pūrvāparasambandharahitatā pṛthagarthābhimatānāṃ vidhyādiśeṣābhāvāt . ghaṭitavidhvaṃsanam itikartavyataiva kartavyatā iti ghaṭitasya ādivākyagatajuhotyanuvādābhyupagamād ghaṭitānumatavidhvaṃsanam . ityetebhyo hetubhyo'pramāṇaniyamāgamo'nupadeśakaśca vākyaprayogaḥ . dṛṣṭānta
unmattapralāpavat, yadvākyamunmattādipralapitaṃ puruṣoccāritaśabdasāmānyāt sadvākyavadābhāsamānamapramāṇaniyamamagamakaṃ ca, yathā—
śaṅkhaḥ kadalyāṃ kadalī ca bheryāṃ tasyāṃ ca bheryāṃ sumahad vimānam .tacchaṅkhabherīkadalīvimānamunmattagaṅgāpratimaṃ babhūva ॥  

pralāpavat, pratyavekṣāprāmāṇyayorjñānaviṣayatvāt, tvanmatāttu vedo na jñānaṃ tato'pramāṇaniyamo'nupadeśakaśca, acetanatvāt, ākāśavat .
yadapi ca prasahya kāraṇeṣu phalasya khapuṣpavadasattvamucyate evaṃvidheṣvekāntena
tadapi cānyāyyameva . yadetadasattvaṃ nāma tvayā kvacinmanyate tato'nyat kāryam,
iti, tathedamapi vivekturapyarthapratipādanasamarthaṃ na bhavatīti . evaṃ vicāryamāṇamidaṃ vākyaṃ doṣebhyo
na mucyate . athavā naivāyaṃ doṣo na ca vicārayogyo'yamudvrāhaḥ pratyavekṣāprāmāṇyayorjñānaviṣayatvāt,
jñānaṃ hi pramāṇamapramāṇaṃ veti vicāryate pratyavekṣyate ca tatra prāmāṇyasya mukhyatvāt, na hyatra kudupādiprāmāṇyavat prāmāṇyamaṅgīkriyate . tasmāt pratyavekṣāyāḥ prāmāṇyasya ca jñānaviṣayatvāt tvanmatādeva vedasyājñānābhimatatvānna vicāro na pramāṇabhāvo vāsti ajñānatvādvedasya . tvayā hi prāgevotpatatoktam--na hi kiñcijjñānaṃ niścitaṃ viśuddhaṃ cāsti sarvasya saṃśayādyajñānānuviddhatvāditi . taddarśayannāha --tvanmatāttu vedo na
jñānaṃ na jñānata iti, na yathā jñānakāryatvājjñānātmātmaprayuktaśabdacaitanyamapi kārye kāraṇopacārādannakāryaprāṇānnatvavaditi vā . tataḥ kimiti cet, apramāṇaniyamo'nupadeśakaśca vedaḥ, acetanatvāt,
ākāśavat . yathā ākāśamacetanatvādapramāṇaṃ kūṭasthanityatvācca na jñānavadvacanamevaṃ vedo'pīti prāmāṇyopadeśābhāvaḥ .
yadapi ca prasahyetyādi . prasahya balātkāreṇa paraṃ kañcit puruṣamagaṇayatā ekavīraṃmanyenākramya
paribhūyāsmanmataṃ yadapi ca agnihotraṃ juhuyāt ityatra kāraṇeṣu ghṛtādiṣvitikartavyatātmasu svargādiphalasya
khapuṣpavadasattvamucyate evaṃvidheṣviti sarvetikartavyatānāmādimadhyāvasāneṣu, tat punarasattvamekāntena
kathañcit kāryādisattvamapi ityetatpakṣanirapekṣaṃ sarvathā nāstyeva iti tvayeṣṭaṃ tadapi cānyāyyameva .
yato yadetadasattvaṃ nāma tvayā kvacinmanyate, nāmeti mithyākalpitanāmamātrameva tad yat tvayā kvacit
sattvanirapekṣamasaditi cintyate . kathaṃ punaranyāyyaṃ tadasattvamiti cet, ucyate, nyāyena bādhyatvāt . katamo
nyāya iti cet, evaṃ tarhi brūmaḥ --tato'nyat kāryam, asato'nyadityarthaḥ . kutaḥ ? tadasamarthavikalpatvāt, asaṅgatārtho'samartho'sambaddho vikalpaḥ, tenāsatā sahāsambaddho vikalpo'syeti tadasamarthavikalpaṃ
kāryam, tasya kāryasyāsamarthavikalpatvāt tato'nyatvam . kimiva ? ghaṭapaṭavat, yathā ghaṭavikalpāḥ pṛthubudhnordhvagrīvādayo mṛducaturasrādibhiḥ paṭavikalpairasaṅgatāḥ paṭavikalpāśca tairityanyau ghaṭapaṭau parasparata evamasadvikalpairasaṅgataṃ kāryaṃ tasmāt tato'nyaditi .


tadasamarthavikalpatvāt, ghaṭapaṭavat . vikalpāsāmarthyaṃ cāsatkāryayoḥ siddhameva .
caturṣu vikalpeṣu kāryakhapuṣpayorubhayorasattvaṃ kāryāsattvameva vetyetad vikalpadvayaṃ
syāt, ubhayasattvakāryasattvayoḥ pratipakṣābhyupagama eveti vādābhāvāt .
tadyadi tāvadubhayāsattvaṃ tato'sattvāviśeṣādevāviśeṣe kāryāvirbhāvavat
khapuṣpāvirbhāvo'pyāyatyāṃ syādasatkāryavat .
atha na kāryaprādurbhāvavat khapuṣpaprādurbhāvo'sacca kāryamiti niścitam, tadvailakṣaṇyānna tarhyasat khapuṣpam, sadasadvilakṣaṇatvād ghaṭavat, itara udumbarapuṣpavat .
nanu ghaṭāsattvaṃ paṭāsattvavilakṣaṇam, na, sato vailakṣaṇyāt .

syānmatam--asadvikalpāsaṅgatatvaṃ kāryasyāsiddham, tanna, siddhameva, yasmād vikalpāsāmarthyaṃ
cāsatkāryayorasataḥ kāryasya ca siddhameveti gṛhāṇa, vikalpacatuṣṭaye dvayoreva sambhavāt . asat khapuṣpam,
kāryamaṅkurādi, tayorvikalpāścatvāraḥ--1 khapuṣpamasat kāryamapyasat, 2 khapuṣpaṃ sat kāryamasat, 3
khapuṣpamasat kāryaṃ sat, 4 khapuṣpaṃ sat kāryamapi sat, ityeṣu caturṣu vikalpeṣu kāryakhapuṣpayorubhayorasattvaṃ kāryāsattvameva vetyetadvikalpadvayaṃ syāt sambhavet . kiṃ kāraṇam ? ubhayasattvakāryasattvayoḥ
pratipakṣābhyupagama eva, satkāryavādaḥ pratipakṣo'satkāryavādasya, itiśabdo hetvarthe, ityasmāddhetorvādābhāvaḥ, tasmād vādābhāvādubhayābhāvakāryābhāvavikalpāveva sambhavetām, netarau .
tataśca tayorubhayāsattvakāryāsattvavikalpayostad yadi tāvadubhayāsattvaṃ tato'sattvāviśeṣādevāviśeṣaḥ khapuṣpakāryayoḥ, asattvāviśeṣādevāviśeṣe kāryāvirbhāvavat khapuṣpāvirbhāvo'pyāyatyāṃ 
syāt, eṣyati kālāntare'smād vartamānāt kṣaṇādanyasmin kṣaṇe bhavet . dṛṣṭāntaḥ --asatkāryavat,
bījādaṅkuravat . na caitaddṛṣṭamiṣṭaṃ vā khapuṣpaprādurbhāvaḥ iti .
athaitasmādaniṣṭāpattidoṣād dṛṣṭeṣṭavirodhādapasarpan brūyāstvam --na kāryaprādurbhāvavat khapuṣpaprādurbhāva iṣyate, asacca kāryamiti niścitam . tataḥ ko doṣa iti cet, ucyate --tadvailakṣaṇyānna
tarhyasat khapuṣpam, asatkāryavailakṣaṇyānnedānīmasat khapuṣpam, kintu saditi prāptam . asatkāryavailakṣaṇyaṃ
khapuṣpasyāyatyāmaprādurbhāvaḥ, tasmādasatkāryavailakṣaṇyādāyatyāmaprādurbhāvānna tarhyasat khapuṣpam, kiṃ tarhi ?
sat, ko hetuḥ ? asadvilakṣaṇatvāt, asatā kāryeṇa saha vilakṣaṇatvāt . dṛṣṭānto ghaṭavat, yathā
ghaṭo'sadvilakṣaṇatvāt sannevaṃ kharaviṣāṇamapyāyatyāṃ prādurbhavatā kāryeṇa vailakṣaṇyāt sat prasaktam . itara
udumbarapuṣpavat, itara iti vaidharmyadṛṣṭāntaḥ, yadasat tadasadvilakṣaṇaṃ na bhavati yathodumbarakusumamiti parasyāniṣṭāpādanārthatvādasadvaidharmyaṃ khapuṣpasyeti . nanu ghaṭāsattvaṃ paṭāsattvavilakṣaṇam . syānmatam--ghaṭasyā

athaivamapi vailakṣaṇye khapuṣpāsattvaniścayo na nivartate'prādurbhāvātmakaṃ ca
tat, na tarhi prādurbhāvātmakatvāt kāryamasad nirvṛttaghaṭavat . asattva āyatyāṃ na
prādurbhavet, asattvāt, khapuṣpavat . śeṣaṃ pūrvavadeva viparyayeṇa .
sattvaṃ paṭātmanā, paṭāsattvaṃ ghaṭātmaneti tayoritaretarābhāvalakṣaṇāsattvaṃ vailakṣaṇyaṃ ca parasparato dṛṣṭam, tau ca
ghaṭapaṭau santau, tasmādasadvailakṣaṇyasya satyapi darśanādanaikāntikateti cet, ucyate --na, sato vailakṣaṇyāt .
nānaikāntikatāsya hetoḥ, sato vailakṣaṇyāt . sata eva vailakṣaṇyam, taddhītaretarābhāvātmakaṃ vailakṣaṇyaṃ sata
eva, nāsataḥ . tasmādasato vailakṣaṇyaṃ na bhavati, kiṃ tarhi ? sadvailakṣaṇyamapi tat sata evetarāpekṣayā tadrūpeṇāsattvāt . ayaṃ tu kāryasyāyatyāṃ prādurbhāvo'satā khapuṣpeṇātyantavilakṣaṇo'prādurbhāvaśca khapuṣpasya
kāryeṇāsateti nāsti sato vailakṣaṇyaṃ satā tadviśeṣadharmatvād rūpādiviśeṣadharmāvailakṣaṇyavat . athavā
sato'vailakṣaṇyāt, sataḥ availakṣaṇyāt . satastu ghaṭādeḥ paṭādinā saha vailakṣaṇyaṃ nāstyeva, sattvānvayāviśeṣād deśakālākārādimātraviśeṣasyāviśeṣatvāt, aṅgulyādiviśiṣṭākāśāviśeṣavat .
athavā na tarhyasat khapuṣpam . kasmāddhetoḥ ? sadasadvilakṣaṇatvāt, satā'satā ca vilakṣaṇatvāt . sacca dvividham--tulyajātīyaṃ ghaṭasya ghaṭa eva, atulyajātīyaṃ paṭādi . asacca kāryamāyatyāṃ bhāvādaṅkurādi . khapuṣpamatyantāprādurbhāvāt kāryeṇāsatā vilakṣaṇaṃ satā ca ghaṭapaṭādinā tvanmatena itaretarābhāvavailakṣaṇyena tulyajātīyena atulyajātīyena ca bhāvānāṃ parasparavailakṣaṇyavad, dṛṣṭānto ghaṭavaditi, yathā
ghaṭastulyajātīyebhyo ghaṭāntarebhyo'tulyajātīyebhyaśca paṭādibhyaḥ sadbhyo vilakṣaṇo'sataśca khapuṣpādeḥ saṃśca
dṛṣṭastathā khapuṣpaṃ ghaṭavat sadasadvilakṣaṇatvānnāsat, sadevetyarthaḥ, dviḥ pratiṣedhaḥ prakṛtiṃ gamayatīti kṛtvā .
itara udumbarapuṣpavat, yadasat tanna sadasadvilakṣaṇam, yathodumbarapuṣpam . tvanmatyaivātrāpi vaidharmyadṛṣṭāntaḥ, khapuṣpakharaviṣāṇodumbarapuṣpādīnāmasattvāviśeṣādaniṣṭāpādanasāmyāt sādhyāntaḥpātī . tasmād
vaidharmyadṛṣṭāntena nārthaḥ . astu tadā sadvilakṣaṇatvamitaretarābhāvāpekṣatvāt, kathamasadvilakṣaṇaṃ khapuṣpamiti
cet, āyatyāṃ prādurbhavatā kāryeṇāsatā vailakṣaṇyasya tvayaivābhyupagatatvāt tvanmatanivāraṇārthatvādasya prayāsasya
nāsmākaṃ doṣa iti .
athaivamapītyādi . atha te prādurbhāvāprādurbhāvavailakṣaṇye satyapi kāryakhapuṣpayoḥ asadeva khapuṣpam
ityayaṃ niścayaḥ asadvailakṣaṇyād ghaṭavat sad bhavatu ityasmānnyāyānnivartyamāno'pi na nivartate, aprādurbhāvātmakaṃ ca tat khapuṣpam ityetacca vailakṣaṇyamiṣyata eva, prāduḥ prākāśye janmani ca, tathā''viḥ

ataḥ kāryaṃ sat, āvirbhāvātmakatvāt, nirvṛttaghaṭavat; vaidharmyeṇa ākāśaghaṭavat . asacca khapuṣpam, anāvirbhāvātmakatvāt, khaghaṭavat; vaidharmyeṇa
nirvṛttaghaṭavat .
tulye vā'sattve viśeṣo vaktavyaḥ, aviśeṣe vailakṣaṇyānupapatterghaṭaghaṭasvātma-
 , prādurbhavati prakāśaṃ bhavati gṛhyate jñāyate utpadyate jāyata iti vā, tathāvirbhavatīti, evaṃ
cāprādurbhāvātmakasya khapuṣpasyāsattve'rthādāpannam --na tarhi prādurbhāvātmakatvāt kāryamasat, sadevetyarthaḥ . ko dṛṣṭāntaḥ ? nirvṛttaghaṭavat, yathā nirvṛtto ghaṭaḥ prādurbhāvātmakatvāt prakāśātmakatvāt sanneva
tathā kāryamapi sat . asyāścārthāpatteraikāntikatvānna jātyuttaratā, yathā gehe devadattasyābhāve sthitimato
bahirbhāvānumānamarthāpannamaikāntikatvānna jātivādaḥ . asmākaṃ tvatrābhiprāyaḥ--sadeva kadācidupalabhyate jāyate 
vā nātyantāsaditi, darśanādarśane ca sadviṣaye nātyantāsadviṣaye ityetaduttaratra darśayiṣyāmo vicārasyāsya tatphalatvāt . athaivamapi tvayā kāryasya sattvaṃ neṣyate tato'sattve kāryasyāyatyāṃ na prādurbhavet kāryamasattvāt
khapuṣpavat, prādurbhavati tu, tasmāt sat . śeṣaṃ pūrvavadeva viparyayeṇetyatītagranthamatidiśati . viparyayeṇetyarthataḥ śabdatastaddvayorviparyayeṇa yojyaḥ . tadyathā--atha na khapuṣpāprādurbhāvavat kāryāprādurbhāvo'sacca kāryamiti
niścitam, na tarhyasat kāryam, sadeva tat, asadvilakṣaṇatvād ghaṭavat, itara udumbarapuṣpavat . nanu
ghaṭāsattvaṃ paṭāsattvavilakṣaṇam, na, sato vailakṣaṇyāt . athaivamapi vailakṣaṇye kāryāsattvaviniścayo na
nivartate prādurbhāvātmakaṃ ca tat, na tarhi prādurbhāvātmakatvādasat kāryaṃ nirvṛttaghaṭavat, asattve āyatyāṃ na
prādurbhavedasattvāt khapuṣpavaditi .
tadupasaṃhārārthamāha --ataḥ kāryaṃ sat, āvirbhāvātmakatvāt, nirvṛttaghaṭavat; vaidharmyeṇa
ākāśaghaṭavat, ākāśamevākāśasyākāśe vā ghaṭa ākāśaghaṭaḥ, sa tvanāvirbhāvātmakatvānnāsti, na
tathā kāryamanāvirbhāvātmakam, tasmāt tat saditi . asacca khapuṣpam, anāvirbhāvātmakatvāt,
khaghaṭavat; vaidharmyeṇa nirvṛttaghaṭavaditi tayoḥ sadasatoḥ kāryakhapuṣpayorvailakṣaṇyaṃ darśayati .
yadi bhavanmatena kāryakhapuṣpayorasattvameva tulyaṃ tulye vā'sattve viśeṣo vaktavyaḥ--asmād
viśeṣahetoḥ kāryamasattve satyapi prādurbhavati na tu khapuṣpamiti . nocyate ced viśeṣahetuḥ, aviśeṣo'nayoḥ .
aviśeṣe ca vailakṣaṇyānupapattiḥ khapuṣpakharaviṣāṇayorivāsatoḥ, dṛṣṭaṃ ca vailakṣaṇyamāyatyāṃ prādurbhāvāprādurbhāvābhyām, tattu aviśeṣe tayornopapadyate . tasmāddhetoraviśeṣe vailakṣaṇyānupapatterghaṭaghaṭasvātmavat, yathā ghaṭa
eva ghaṭasvātmeti tayorna vailakṣaṇyamaviśiṣṭatvādevamaviśeṣaḥ syāt, na tu bhavati dṛṣṭatvāduktatvāccāvirbhāvānāvirbhāvayoḥ . tasmāt tayoryathāsaṅkhyaṃ sattvamasattvaṃ cāvaśyameṣitavyam . itara āha--naivāstyaviśeṣo'sato'pi,

vat . viśeṣonnayane'pi tu viśeṣasya sadāśrayatvāt sattvaṃ ghaṭavaditi sāmānyameva .
athaitat sāmyamubhayāsattvānmā bhūdityanyatarāsattvaṃ kāryasattvābhyupagamaparihāreṇa kāryamevāsaditi, atra kāryasamīpa evakāra ityanyatra pratiyoginyasattve
niyamaḥ--asattvaṃ kārye eva nānyatrāpīti . tataśca na khapuṣpamasat . tathā ca sato-
yasmāccaturvidho'sanniṣyate prākpradhvaṃsetaretarātyantābhāvākhyo ghaṭasya mṛtpiṇḍādikapālādipaṭādikharaviṣāṇādivaditi . atrocyate --viśeṣonnayane'pi tu viśeṣasya sadāśrayatvāt sattvaṃ ghaṭavaditi . apiśabdo'nabhyupagamaṃ darśayati, naivābhāvasya kharaviṣāṇavandhyāsutādeḥ parasparato viśeṣo'styavastutvāt tvanmatenaiva,
asmanmatena tu vastutvamabhāvasyāpi kasyacit prameyatvasāmānyaviśeṣavattvādihetubhyastvadabhyupagatebhyaḥ pramāṇavat .
atastvanmatenaivābhāvasya bhāvād viśeṣaḥ paramārthato nāsti . abhyupetyāpi brūmaḥ--viśeṣonnayane'pi tu yena
kenacit prakāreṇa sadāśrayo'sāvabhāvastvatparikalpitaścaturvidho'pi viśeṣatvād rūpādivad ghaṭavat . tataśca
viśeṣasya sadāśrayatvāt sattvaṃ ghaṭavat, yathā ghaṭaḥ santaṃ pṛthivyādyarthamāśritya vartamānaḥ sanneva svameva vātmānamāśritya vṛtteḥ sannevaṃ viśeṣo'pi sadāśrayatvāt sanniti . itiśabdo hetudṛṣṭāntadārṣṭāntikopasaṃhāre, itthaṃ
bhāvābhāvayoḥ sāmānyameva, na viśeṣa iti . evaṃ tāvat kāryakhapuṣpayorubhayorasattvameva veti sāmyamāpāditam .
dvitīyavikalpo vicāryate --athaitat sāmyamityādi . athaitadāpāditaṃ sāmānyamanicchatā kāryasattvaparihāreṇa ubhayāsattvābhyupagamādāyātamidamanyatarāsattvaṃ kāryasattvaparihāreṇābhyupagamyate pratipakṣavādādanyat pūrvoktadvayānyataraviśiṣṭam, kiṃ tat ? kāryamevāsaditi, avaśyaṃ dvayoranyatarābhyupagame'vadhāraṇamāpadyate, taccāvadhāraṇaṃ yata evakārastato'nyatrāvadhāraṇam   iti paribhāṣitatvācchāstreṣu
loke ca dṛṣṭatvādavadhāraṇaphalatvācca vākyasyaitadupapadyate --kāryasamīpa evakāra iti kāryamevāsat
iti kāryaśabdasamīpa evakāraprayogāt, itiśabdasya hetvarthatvāt, anyatra pratiyogini asattve niyamaḥ,
asacchabdavācye'rthe khapuṣpādau niyamastatra evakārābhāvāt, na kāryaśabdārthe . yathā vṛkṣaścūta ityatra cūto
niyamādvṛkṣaḥ, vṛkṣastu cūto'nyo vā syādityaniyamaḥ, tathehāpi kāryamevāsat, na khapuṣpādyakāryamasat, kiṃ
tarhi ? sat, na tu asadeva kāryam iti niyamyate, yadi sadapi kāryaṃ syādastu, ko doṣaḥ ? iti taddarśayati—
asattvaṃ kārya eva, nānyatrāpītyakārye khapuṣpādāviti . itiśabdo hetvarthe, asmādavadhāraṇāddhetorityarthaḥ .
evaṃ sati ko doṣa iti cet, ucyate --tataśca na khapuṣpamasaditi prasaktaṃ dṛṣṭeṣṭaviruddhaṃ sattvaṃ khapuṣpasyetyarthaḥ

'saditi asataśca saditi saṃjñā kriyate, kāryāsattvaṃ kharaviṣāṇaviparītaghaṭādīnāmasattvena tulyam, nāmamātre visaṃvādaḥ . kāryasattvanivṛttyekāntatyāgācca svavacanādivirodhāpattiḥ . asadevakāre tvasadanavadhṛteḥ pūrvadoṣa eva .
athocyeta--asattvādeva tayoḥ kāraṇakāle na kaścid viśeṣo'sti, yadeva
tathā cetyādi yāvad nāmamātre visaṃvādaḥ . evaṃ ca kṛtvā kāryamasat kharaviṣāṇaṃ saditi saṅgītyā
sato'saditi asataśca saditi saṃjñā kriyate . kāryāsattvamiti tataḥ kharaviṣāṇaviparītā ye
nirvṛttā ghaṭādayasteṣāṃ ghaṭādīnāmasattvena tulyam, kāryasyāsattvaṃ satāmevāsattvena tulyaṃ viparītaṃ nāmamātramagnermaṅgalanāmavat, na cātra kaścidarthasya sattve visaṃvādo'sat kāryamiti . kiñcānyat, kāryasattvanivṛttyekāntatyāgācca svavacanādivirodhāpattiḥ . kāryasattvanivṛttiḥ kāryāsattvam, tadavadhāraṇamekāntaḥ,
kāryamevāsaditi tasya tyāgo'nantaroktavidhinā prāptaḥ, tataśca kāryasattvanivṛttyekāntatyāgācca svavacanādivirodhāpattiḥ . svavacanavirodhastāvat tadeva kāryamasadityuktvā tasyaivakārasāmarthyāt sattvāpādanāt tadeva sat
tadevāsaditi bruvataḥ . athavā yadi kāryaṃ kathamasat ? athāsat kathaṃ kāryam ? kriyate ghaṭo ghaṭatayā
vyajyate dīpeneva kriyayeti vakṣyati . tathābhyupagamādabhyupagamavirodhaḥ . tathā loke prasiddhatvāllokavirodhaḥ .
tattva eva tathābhūteranumānavirodhaḥ . tathā mṛtpiṇḍaghaṭādikāraṇakāryadarśanāt pratyakṣavirodhaḥ . evaṃ tāvat
kāryamevāsat, na khapuṣpādi ityavadhāraṇadoṣaḥ .
kāryamevāsat, na kāraṇam ityasyāvadhāraṇasya pratipakṣavādāpatterathaivamavadhāryate kāryamasadeva iti .
tatrāpi yata evakārastato'nyatrāvadhāraṇamityasatsamīpa evakārāt kāryamasattvenāvadhāryate kāryaṃ
niyamādasat, asattu kāryaṃ vā syāt khapuṣpādi vā ityevamasadevakāre tvasadanavadhṛteḥ pūrvo doṣo
yo'sattvāviśeṣādityādiḥ sa eva, kāryakhapuṣpayorasattve āyatyāmāvirbhāvānāvirbhāvakṛto viśeṣo na
syādityaviśeṣāpattidoṣaḥ prāguktaḥ sa evātrāpi .
athocyetetyādi . aviśeṣāpattidoṣasya ca parihārārthamathocyate tvayeti paramatamāśaṅkate, katham,
asattvādeva tayoḥ kāryakhapuṣpayoḥ kāraṇakāle viśeṣāsambhavaḥ, yathā khapuṣpamasat tathā kāraṇakāle
kāryamapyasadeveti nānayoḥ kaścid viśeṣo'sti, na hyasato nirupākhyasya khapuṣpasya vṛntaphalakesarādyavayavasaurabhādiviśeṣāḥ kharaviṣāṇakuṇṭhatīkṣṇatvādibhyo bhinnalakṣaṇāḥ santyubhayeṣāmavastutvānnirupākhyatvāccetyasmā

kāryāsattvaṃ tadeva khapuṣpāsattvamapīti nāvadhāraṇakṛto doṣo nāpi pūrvastulyatvāpattidoṣaḥ, anekaviṣayatvāttulyatvasya .
evamapyekatvādviśeṣābhāvaḥ . yathaiva hi khapuṣpamanupādānamabuddhisiddhaṃ niḥsāmānyaṃ nirviśeṣaṃ ca evaṃ kāryasyopādānaṃ buddhisiddhatvaṃ sāmānyaviśeṣavattvaṃ
ca na syāt .
atha sāmānyaviśeṣopādānabuddhisiddhatvasadbhāvāsadbhāvau kāryakhapuṣpayoriṣyete
khapuṣpavadabhavadapi tadasadeva, nirvṛttamapi tarhyasat sāmānyaviśeṣavattvāt kāraṇa-
daviśeṣāt kāraṇakāle yadeva kāryāsattvaṃ tadeva khapuṣpāsattvamapīti . tataḥ kiṃ parihṛtamiti cet,
nāvadhāraṇakṛto doṣa ityavadhāraṇadoṣaḥ parihṛto bhavati . kāryamevāsat, asadeva kāryam ityavadhāryamāṇe
khapuṣpasattvaṃ kāryakhapuṣpayoraviśeṣa ityetau doṣau tayoraviśeṣābhyupagamānna sta iti . nāpi pūrvastulyatvāpattidoṣaḥ kāryasyāyatyāmanāvirbhāvaḥ khapuṣpasyāvirbhāva ityaviśeṣaḥ . asyāpi tulyatvāpattidoṣasyābhāvo'sato viśeṣābhāvādanekaviṣayatvāt tulyatvasya, ayamanenābhyāmebhirimāvime vārthāstulyāḥ iti
hi tulyatvamanekaviṣayaṃ dṛṣṭam, na hi tadeva tena tulyamiti .
atrocyate --evamapyekatvād viśeṣābhāva iti, tvayaiva kāryakhapuṣpayorasattvāviśeṣo'bhyupagata
ekarūpatvādavastuna iti tadavastha evāviśeṣadoṣaḥ . tasyaivedānīmaviśeṣadoṣasyāpādanārthaṃ vikalpyate'nyadaniṣṭāpādanam --yathaiva hītyādi . yathaiva khapuṣpasyopādānaṃ pūrvadṛṣṭaśrutānubhūtaṃ buddhau siddhaṃ vākārādiviśiṣṭatvaṃ
nāstītyanupādānamabuddhisiddhaṃ ca khapuṣpam, tataḥ kim ? anupādānābuddhisiddhatvābhyāṃ tad niḥsāmānyaṃ nirviśeṣaṃ ceti siddhamevaṃ ghaṭādeḥ kāryasya mṛdādyupādānaṃ buddhisiddhatvaṃ sāmānyaviśeṣavattvaṃ
ca na syāt, tacca mṛda eva yenākāreṇa bhavanaṃ deśakālanavapurāṇakṛṣṇaraktatvādighaṭabhede'pi tulyatayā
sāmānyaṃ viśeṣaśca paṭādibhyaḥ . tacca khapuṣpasyopādānabuddhisiddhatvasāmānyaviśeṣavattvaṃ ca syāt, ubhayornirupākhyatvāt . na tvetadiṣṭam . tasmādastyanayorviśeṣa iti sat kāryam .
atha sāmānyaviśeṣopādānabuddhisiddhatvasadbhāvāsadbhāvau kāryakhapuṣpayoriṣyete tvayā
viśeṣau, khapuṣpavadabhavadapi tadasadeva . khapuṣpavaditi yena prakāreṇa khapuṣpaṃ na bhavati notpadyate tena
prakāreṇābhavadapi anyathā bhavadapi utpadyamānaṃ kadāciddṛśyamānamapītyarthaḥ, upādānabuddhisiddhatvasāmānyaviśeṣavattvaprakāreṇa bhavadapi tat kāryamasadeveṣyate, tataścaivaṃ sati ayamaparo doṣaḥ --nirvṛttamapi tarhyasat
kāryam iti vartate, sopādānabuddhisiddhatvasadbhāve'pi . kasmāt ? sāmānyaviśeṣavattvāt kāraṇakālakāryavat, yathā kāraṇakāle kāryamasat tvanmatena sāmānyaviśeṣavadapi sopādānaṃ buddhisiddhamapi tathottara

kālakāryavat . kāryavaccābhavadapi khapuṣpamasanna syād niḥsāmānyanirviśeṣatvāt
sāmānyaviśeṣavat, kāryāsattvavailakṣaṇyādvā kāraṇavat .
atha na kāryopādānādimattvavat khapuṣpasyāpyupādānādimattvamasacca kāryamiti
niścitamityādi pūrvavaccakrakadvayapravartanam . upādānādimattvaviśeṣaṇakṛto viśeṣaḥ .
kālaṃ nirvṛttamapi tadasadeva syāt kāraṇakālavaditi . kāryavaccābhavadapi khapuṣpamasanna syāt, kāryaprādurbhāvaprakāreṇābhavadapi tasminnabhavanaprakāraviśeṣe satyapi sat prāpnoti khapuṣpaṃ niḥsāmānyanirviśeṣatvāt, taddhi khapuṣpaṃ niḥsāmānyaṃ nirviśeṣaṃ ceti siddham, atastasya niḥsāmānyanirviśeṣatvāt sattvaṃ
syāt . ko dṛṣṭāntaḥ ? sāmānyaviśeṣavat . kāryavaditi siddhe vaiśeṣikamatālambanena sāmānyaviśeṣadṛṣṭānto
niḥsāmānyanirviśeṣāṇāṃ sāmānyaviśeṣāṇāṃ vastutvaṃ khapuṣpatulyameveti kākvā darśitaṃ bhavati . prakṛtārthopanayastu yathā sāmānyaviśeṣo ghaṭatvādirniḥsāmānyo nirviśeṣaśca saṃśceti siddhastathā khapuṣpamapi sat
syāt . kiñcānyat, kāryāsattvavailakṣaṇyādvā kāraṇavat asanna syāt khapuṣpam iti vartate . kāryasya
ghaṭāderasattvena khapuṣpasyāprādurbhāvānupādānābuddhisiddhatvaniḥsāmānyaviśeṣatvavailakṣaṇyāt khapuṣpamapi sat 
syāt kāraṇavat . etaiśca prakāraiḥ siddhameva kāryāsattvavailakṣaṇyamiti siddho hetuḥ . nirvṛttatvādiprakāreṇa ca
kāraṇasya tadvailakṣaṇyaṃ siddhamiti sādharmyaṃ kāraṇakhapuṣpayoḥ . kāraṇaṃ vā khapuṣpavat kāryāsattvavailakṣaṇyādasat
syāt kāryasyāsattvaṃ vā tyājyamityabhiprāyaḥ .
atha na kāryopādānādimattvavadityādi . atha bhavatā khapuṣpasattvaprasaṅgadoṣabhayād
yuktapratipādanamapi kāryopādānādimattvavat khapuṣpasyāpyupādānādimattvaṃ neṣyate, ādigrahaṇād
buddhisiddhasāmānyaviśeṣavattvāni neṣyante, idaṃ kāryasyāsādharmyaṃ khapuṣpeṇa saheṣyate, asacca kāryamiti
niścitamityādi pūrvavaccakrakadvayapravartanamiti granthamatidiśati tameva . kathaṃ punarbhāvyate,
yadi kāryopādānādimattvavat khapuṣpasyopādānādimattvaṃ neṣyate kāryaṃ cāsaditi niścitam,
tadvailakṣaṇyādanupādānādivailakṣaṇyād na tarhyasat khapuṣpam, sadasadvilakṣaṇatvād ghaṭavat, itara
udumbarapuṣpavat . nanu ghaṭāsattvaṃ paṭāsattvavilakṣaṇam, na, sato vailakṣaṇyāt . athaivamapi vailakṣaṇye
khapuṣpāsattvaviniścayo na nivartate'nupādānādimattvāt, na tarhyupādānādimattvāt kāryamasat, asattve
nopādānādimat syāt khapuṣpavat, etadaviparyayacakrakam . śeṣaṃ pūrvavadeva viparyayeṇa . ataḥ sat kāryamu-
pādānādimattvād nirvṛttaghaṭavat, vaidharmyeṇākāśaghaṭavadityādirapi yāvat sadāśrayatvāt sattvaṃ ghaṭavaditi, etadviparyayacakrakamevacakrakam, evamubhayāsattve . anyatarāsattve tu athaitat sāmyamubhayāsattvānmā bhūdityanyatarāsattvaṃ kāryasattvābhyupagamaparihāreṇa kāryamevāsaditi, atra kāryasamīpa ityādi yāvat svavacanādi

tasmāt kāryaṃ sat kāraṇavat . nanu sattve'pi kāraṇavat pratyakṣatvaṃ prasajyate,
na, avyaktatvād vitaṭīkhātahastīva pūrvaṃ khananād bhūgandhavat . ata eva ca
prakaraṇacintā--kiṃ ghaṭādi kāryaṃ sat ? asat ? apratyakṣatvasya satyasati ca
darśanādanekāntāt .
virodhāpattiḥ . punarapi asadevakāre tvasadanavadhṛteḥ pūrvadoṣaḥ . athocyata ityādi yāvat kāryāsattvavailakṣaṇyādvā kāraṇavaditi sa eva granthaḥ . upādānādimattvaviśeṣaṇakṛto viśeṣa iti, ataḥ kāryaṃ sadupādānādimattvāt kāraṇasvātmavat, vaidharmyeṇākāśaghaṭavat . asacca khapuṣpamanupādānatvāt khaghaṭavat, itaro
nirvṛttaghaṭavat . tathā sat kāryaṃ buddhisiddhatvād nirvṛttaghaṭavat, itaro nabhoghaṭavat . asacca khapuṣpaṃ buddhyasiddhatvāt khaghaṭavat, itaro nirvṛttaghaṭavat . evaṃ sāmānyaviśeṣābhyāmapi yojyam . tasmāt kāryaṃ sat
kāraṇavat, na tu khapuṣpamityarthaḥ .
āha --nanu sattve'pi kāraṇavat pratyakṣatvaṃ prasajyate . tvatparikalpitaṃ mṛtpiṇḍāvasthāyāṃ kāryaṃ
ghaṭākhyaṃ pratyakṣaṃ syāt, sattvāt, kāraṇavat mṛtpiṇḍavadityartha iti . atrocyate --na, avyaktatvāt . naiṣa
doṣaḥ, kasmāt ? avyaktatvāt, tasyāṃ hi mṛtpiṇḍāvasthāyāṃ ghaṭo'nabhivyaktatvādindriyairnopalabhyate vitaṭīkhātahastīva pūrvaṃ khananāt, ta eva hi mṛdavayavā bhittigatāḥ khananāt prāgapi vidyamānāḥ khananottarakālaṃ hastyākāravyapadeśaṃ labhante, na ca te prāgabhivyakteranupalabdhatvānna santi . athavā kārye satyapi
hyavyakte bhūgandhavadapratyakṣatvaṃ kāryasya, yathā bhuvo gandho vidyamāno'pi na ghrāṇendriyagocaramāgacchatyavyaktatvāt, salilasiktastūttarakālamabhivyakta upalabhyate, tathā mṛdavasthāyāmapratyakṣo ghaṭaḥ kulālaprayatnadaṇḍacakrasūtrādikāraṇābhivyañjitaḥ paścādupalabhyate, atastasya pratyakṣatvaṃ bhavatīti ko doṣaḥ ? ata eva ca
prakaraṇacinteti prakaraṇasamadoṣo'nekāntāt, uktamanaikāntikatvamasya hetoḥ . yata eva prakaraṇacintā sa
nirṇayārthamapadiṣṭaḥ san prakaraṇasamaḥ nyā॰ sū॰ 1 . 2 . 7, iha hi ghaṭādeḥ kāryasyāpratyakṣatvādeva cintā
samutpannā --kiṃ ghaṭādi kāryaṃ sat ? asat ? iti, apratyakṣatvasya sati asati ca darśanād mūlodakādau kharaviṣāṇādau cetyato vyabhicaratyapratyakṣatvaṃ tathā sattvamapi pratyakṣāpratyakṣayordarśanāt sato'pratyakṣasya
merūttarakurudvīpagrahagṛhītagrahādeḥ kharaviṣāṇādeścāsata ityanekāntāditi . evaṃ tarhi darśanādarśanayoḥ prādurbhāvāprādurbhāvayośca samānaḥ prakaraṇasamadoṣa iti cet, na, janmaprakāśaviṣayaviśeṣasyoktatvāt . upādānādimattvāviśeṣācca tvatpakṣe na samāno doṣa iti .


evaṃ tarhi mayāpi śakyaṃ vaktum--yadetat sannāma tato'nyat kāryaṃ tadvikalpāsāmarthyād ghaṭapaṭavat . caturṣu vikalpeṣu dvayoḥ pratipakṣavādāpattestyāgādubhayasattvamanyatarasattvaṃ ca syāt . tadyadi tāvadubhayasattvaṃ tataḥ sattvāviśeṣādevāviśeṣe
sarvatvaikatvabhedo na syāt, kāryaikatvavat kāraṇaikatvamapi syāt . atha na kāryaikatvavat kāraṇaikatvaṃ sacca kāryamiti niścitaṃ tadvailakṣaṇyānna tarhi sat kāraṇam, asat,
sadvilakṣaṇatvādudumbarapuṣpavat, itaro nirvṛttaghaṭavat . nanu ghaṭasattvaṃ paṭasattvavilakṣaṇam, na asato vailakṣaṇyāditaretarāsattvāt . athaivamapi vailakṣaṇye kāraṇasattvaniścayo na nivartate'nekātmakaṃ ca tat, na tarhyekātmakatvāt kāryaṃ sat . sattva ekātmakaṃ na bhavet, sattvāt, kāraṇavat . śeṣaṃ pūrvavadviparyayeṇa . tathānuvṛttivyāvṛttyā-

evaṃ tarhītyādi yāvat tathopasaṃhārameva . itara āha--tvaduktasādhanaprapañcasya kāryāsattve'pi
tulyatvād mayāpi śakyaṃ vaktum, kāryasattvasya kāraṇe tvanmatasya nivāraṇe kṛte kāryāsattvaṃ bhavitumarhati .
tatsādhanaṃ śrūyatām --yadetat sannāma kāraṇaṃ tato'nyat kāryam, tadvikalpāsāmarthyāt, ghaṭapaṭavat .
atrāpi 1 kāraṇaṃ sat kāryaṃ sat, 2 kāraṇaṃ sat kāryamasat, 3 kāraṇamasat kāryaṃ sat, 4 kāraṇamasat kāryamasaditi caturṣu vikalpeṣu dvayoḥ pūrvavat pratipakṣavādāpattestyāgādubhayasattvamanyatara- 
sattvaṃ ca syāt . tatrobhayasattve tāvat tad yadi tāvadubhayasattvaṃ tataḥ sattvāviśeṣādevāviśeṣe sarvatvaikatvabhedo na syāt . mṛdeva sarvaṃ piṇḍaśivakādighaṭapiṭharakapālādi, kāryaṃ tvekameva piṇḍa iti vā śivaka iti
vā'nanyadekam . evaṃ tu kāryaikatvavat kāraṇaikatvamapi syāt . atha na kāryaikatvavat kāraṇaikatvaṃ
sacca kāryamiti niścitam, tadvailakṣaṇyānna tarhi sat kāraṇam, asat, sadvilakṣaṇatvādudumbarapuṣpavat, itaro nirvṛttaghaṭavat . nanu ghaṭasattvaṃ paṭasattvavilakṣaṇam, na, asato vailakṣaṇyāditaretarāsattvāt . athaivamapi vailakṣaṇye kāraṇasattvaniścayo na nivartate'nekātmakaṃ ca tat sarvātmakamityarthaḥ, na tarhyekātmakatvāt kāryaṃ sat . sattva ekātmakaṃ na bhavet sattvāt kāraṇavat,
etat prathamacakrakam . śeṣaṃ pūrvavadviparyayeṇetyādi yaduktaṃ tadapi, atha na kāraṇasarvatvavat kāryasarvatvaṃ sacca
kāraṇamiti niścitam, tadvailakṣaṇyānna tarhi sat kāryam, asat, sadvilakṣaṇatvādudumbarapuṣpavat, itaro
ghaṭavat . nanu ghaṭasattvaṃ paṭasattvavilakṣaṇam, na, asato vailakṣaṇyāditaretarāsattvāt; etad dvitīyaṃ cakrakam . ataḥ sarvātmakatvasataḥ kāraṇādanyat kāryamekātmakatvāt kumbhādiva ekakaṇaḥ . ekātmakatvasataśca
kāryādanyat kāraṇaṃ sarvātmakatvāt kaṇādiva kumbha iti .
tathānuvṛttivyāvṛttī, anuvṛttiḥ mṛd mṛd iti piṇḍaśivakādiṣu, vyāvṛttiḥ ghaṭaḥ piṭharaḥ

divicāreṇa pūrvavaccakrakadvayapravartanaṃ tathopasaṃhārameva .
na, asiddhatvāt . yadi hi ghaṭo mṛtpiṇḍādanyaḥ, tadvadeva piṇḍāderapyasarvatvaṃ
iti . tad yadi tāvadubhayasattvaṃ sattvāviśeṣādevāviśeṣe kāryavyāvṛttivat kāraṇavyāvṛttirapi syāt
sattvād ghaṭavat . atha na kāryavyāvṛttivat kāraṇavyāvṛttiḥ sacca kāryamiti niścitam, tadvailakṣaṇyānna
tarhi sat kāraṇam, asat, sadvilakṣaṇatvādudumbarapuṣpavat, itaro nirvṛttaghaṭavat . nanu ghaṭasattvaṃ paṭasattvavilakṣaṇam, na, asato vailakṣaṇyāt . athaivamapi vailakṣaṇye kāraṇasattvaviniścayo na nivartate'nuvṛttyātmakaṃ ca tat, na tarhi vyāvṛttyātmakatvāt kāryaṃ sat, sattve na vyāvarteta sattvāt kāraṇavat; dvitīyaṃ
cakrakamaviparyayeṇa . śeṣaṃ pūrvavad viparyayeṇetyādi, atha na kāraṇānuvṛttivat kāryānuvṛttiḥ sacca kāraṇamiti
niścitam, tadvailakṣaṇyānna tarhi sat kāryam, asat, sadvilakṣaṇatvādudumbarapuṣpavat, itaro ghaṭavat . nanu
ghaṭasattvaṃ paṭasattvavilakṣaṇam, na, asato vailakṣaṇyāt; prathamaṃ viparyayacakrakam . athaivamapi vailakṣaṇye
tatsattvaviniścayo na vinivartate'nuvṛttyātmakaṃ ca tat, na tarhi vyāvṛttyātmakatvāt kāryaṃ sat, sattve na
vyāvarteta sattvāt kāraṇavat; etad dvitīyaṃ cakrakaṃ viparyayeṇa . ato'nuvṛttisataḥ kāraṇādanyat kāryam,
vyāvṛttatvāt, paṅkterivaikaḥ . vyāvṛttisataśca kāryādanyat kāraṇam, anuvṛttatvāt, ekasmādiva paṅktiḥ .
ādigrahaṇādasadanukrāntāvirbhāvānāvirbhāvacakrakadvayamapi yojyam . yadi tāvadubhayasattvaṃ tataḥ
sattvāviśeṣādevāviśeṣe prāk kāryānāvirbhāvavat kāraṇānāvirbhāvo'pi syāt . atha na prāk kāryānāvirbhāvavat kāraṇānāvirbhāvaḥ sacca kāryamiti niścitam, tadvailakṣaṇyānna tarhi sat kāraṇam, asat, sadvilakṣaṇatvād ghaṭavat, itara udumbarapuṣpavat . nanu ghaṭasattvaṃ paṭasattvavilakṣaṇam, na, asato vailakṣaṇyāt .
athaivamapi vailakṣaṇye kāraṇasattvaviniścayo na vinivartate nityāvirbhāvātmakaṃ ca tat, na tarhi satatānāvirbhāvātmakatvāt kāryaṃ sat, sattve prāgapyāvirbhavet sattvāt kāraṇavat; prathamam . śeṣaṃ pūrvavadeva viparyayeṇa--atha na
kāraṇasatatāvirbhāvavat kāryasatatāvirbhāvaḥ sacca kāraṇamiti niścitam, tadvailakṣaṇyānna tarhi sat kāryam,
asat, sadvilakṣaṇatvādudumbarapuṣpavat, itaro ghaṭavat . nanu ghaṭasattvaṃ paṭasattvavilakṣaṇam, na, asato
vailakṣaṇyāt; dvitīyaṃ cakrakam . ityevamāvirbhāvānāvirbhāvavicāreṇa dve cakrake mate iti .
atrocyate --na, asiddhatvāt . naitadupapadyate'smatpakṣasādhanavat tvatpakṣasādhanam, kiṃ kāraṇam ?
asarvatvādihetūnāmasiddhatvāt, yasmādasmākaṃ sarvameva anuvṛttireva kāraṇameva upādānameva buddhisiddhameva

sarvasmādanyatvāt . tasmāt sarvasyāpyasarvatvāt sarvatvaikatvabhaṅgacatuṣṭayābhāvaḥ .
tathānuvṛttyādyabhāvaśca tata eva nāsti .
svoktavirodhādi ca . yadi kāryaṃ kathamasat ? athāsat kathaṃ kāryam ? mṛdeva
hi ghaṭaḥ kriyate ghaṭatayā vyajyate dīpeneva kriyayā . tathā ca viśeṣaṇaviśeṣyāprasiddhirapi .
itīṣṭaṃ tasmādasarvatvāderasiddhatvāt tadvikalpābhāvāt tadasamarthavikalpatvāsiddhiḥ . tataḥ kāraṇāt kāryamanyadityetanna sidhyatīti . tatrāsarvatvāsiddhau pratipāditāyāṃ vyāvṛttyādīnāmapyasiddhirāpāditaiva bhaviṣyatītyasarvatvābhāvamevāpādayitumāha --yadi hi ghaṭo'sarvakāryatvābhimato mṛtpiṇḍāt sattvābhimatādanya itīṣyate
tadvadeva ghaṭavadeva kāryavadeva piṇḍāderapyasarvatvaṃ viprakṛṣṭasyāpi, kimuta sannikṛṣṭasya śivakādeḥ ?
sarvasmādanyatvād ghaṭavat . tasmādekaikasyāsarvatvavat sarvasyāpyasarvatvāt sarvatvābhāva iti sarvatvaikatvabhaṅgacatuṣṭayābhāvaḥ . tadasamarthavikalpatvamapyata eva nāsti . tathānuvṛttyādyabhāvaśca tata eva nāsti,
yathaikasya ghaṭasya mṛdanuvṛttyabhāvastathā sarvaghaṭeṣu tathā śivakādiṣvapyabhāva ityanuvṛttyabhāvādanuvṛttivyāvṛttikṛtavikalpābhāvaśca . evaṃ kāraṇopādānabuddhisiddhasāmānyaiḥ sapratipakṣairvikalpacatuṣṭayāsiddhistadasamarthavikalpāsiddhiścāpādanīyā . tataḥ kāraṇādanyat kāryamityetanna sidhyati .
kiñcānyat, svoktavirodhādi ca, svavacanābhyupagamalokavyavahārapratyakṣānumānavirodhā ādigrahaṇāt .
pramāṇagrahaṇāt pratyakṣānumānagrahaṇam . viśeṣasvarūpavirodhau ca kaṇṭhoktau vakṣyati . tatra svavacanavirodhastāvad
yadi kāryaṃ ghaṭavat kriyate tat kathamasat khapuṣpavat kāryaṃ ca ? svena vacanena svameva vacanaṃ virudhyate .
athāsat khapuṣpavat kathaṃ kāryaṃ ghaṭavat ? iti saiva svavacanavirodhabhāvanā viparyayeṇa tayoreva śabdayorvirodhadarśanārthā . yasmād mṛdeva hi ghaṭaḥ kriyate . hiśabdo yasmādarthe, yasmāt sarpasphaṭāṭopakuṇḍalībhavanavad mṛda eva ghaṭībhavanaṃ tathā prakāśanaṃ vyaktirvimalatā kriyate . karaṇaṃ yathā pṛṣṭhaṃ kuru pādau kuru
iti . taddarśayannāha --ghaṭaḥ kriyate ghaṭatayā vyajyate vidyamāna eva vyaktībhavati . ko dṛṣṭāntaḥ ? sa
eva ghaṭo dīpeneva kriyayā vyajyate daṇḍādivyāpāraṇātmikayā . tathā ca viśeṣaṇaviśeṣyāprasiddhirapi, kāryamasat iti vyāghātāt proktasvavacanavirodhabhāvanāta eva khapuṣpanirvṛttaghaṭayoriva na kāryamasatā viśeṣyaṃ nāpyasat kāryeṇeti na parasparato viśeṣaṇaṃ viśeṣyaṃ veti viśeṣaṇaviśeṣyāprasiddhirasmādeva
kāraṇāt .


ata eva yatnena mahatā pratipādanārthaṃ na kriyāyāṃ khedaḥ kartavyo bhavati .
ajñānapratibaddhaikānte'pi ca svavacanavirodhaḥ . pramāṇavirodhastu prastuta eva .
jñāpakatvādviśeṣavirodhaḥ . aprayogaprasaṅgāt svarūpavirodhaḥ .
ataḥ pūrvoditadoṣāsambandhenedaṃ pratipattavyam--ātmaiva sāmānyaṃ svāvasthā-

ata evetyādi yāvat khedaḥ kartavyo bhavati . yat tvayā vyākhyānamanuṣṭhitam itikartavyataiva
kartavyatā iti yatnena mahatā pūrvottaracodyaparihārapakṣāvyavacchedavatā pratipādanārthaṃ na kriyāyāṃ kriyāvyākhyānārthaḥ khedaḥ kartavyaḥ . kiṃ kāraṇam ? sāmānyādivastuvicārakhedasyāvyavasthitaparamārthatvāt sarvasya
kriyāyā evopadeśo nyāyya ityasyābhyupagamasyoparodhāt . evaṃ tāvajjñānapūrvakakriyopadeśapakṣe svavacanavirodha
uktaḥ . yasminnapi agnihotraṃ juhuyāt ityādikriyopadeśopajīvanaṃ nāsti ajñānapratibaddhameva sarvam
ityekāntastasminnajñānapratibaddhaikānte'pi cājñānapratibaddhatve svavacanasya virodhaḥ, asat kāryam
iti jñātvoktaṃ cenna tarhi sarvamajñānapratibaddhamevāsya jñānaprasiddhatvāt . athājñātvā kathaṃ pratipādakaṃ sādhakaṃ
ca ? iti svavacanavirodhaḥ . tvayāpi etadevam iti niścityābhyupagamyoktatvādajñānapratibaddhābhyupagamasya
ca tena virodhāt evam ityavagamādabhyupagamavirodhaḥ kṛtaḥ . loke jñānavyavahārāt tadvirodhaḥ, jñānapūrvako
hi lokavyavahāraḥ, tatastasyājñānapratibandhābhyupagamāpratīterlokarūḍhivirodhaḥ . pramāṇavirodhastu prastuta
eveti, pratyakṣavirodhastāvat tathā loke dṛṣṭatvāt, kriyayābhivyajyamānasya ghaṭādeḥ kāryasya dīpeneva sata
upalabdheranumānavirodhaḥ . jñāpakatvād viśeṣavirodha iti, asya asat kāryam iti jñāpakavākyasya
jñāpakatvaviśeṣeṣṭeḥ pratyakṣasvavacanādivirodheṣu dharmaviśeṣaviparyayasiddherviśeṣavirodhaḥ . teṣvevāprayogaprasaṅgād
dharmasvarūpasya pratipipādayiṣitasya nirākaraṇād dharmasvarūpavirodhaḥ . evaṃ dharmisvarūpavirodhastadubhayasvarūpavirodhaśca yathāyogamāpādya ityalamatiprasaṅginyā kathayā . tasmādayukto'satkāryavādaḥ agnihotraṃ
juhuyāt, itikartavyataiva kartavyatā, kuryāt iti cābhyupagataḥ pareṇeti .
ata ityādi . ata etebhyo doṣebhyo niḥsṛtya kiṃ pratipattavyam ? ucyate --ataḥ pūrvoditadoṣāsambandhena, ye pūrvamuditā vidhivādinā sāmānyaikāntavāde viśeṣaikāntavāde sāmānyaviśeṣanānātvavāde
doṣā mayāpi ca ye doṣā uktāḥ sāmānyādivicārapratyākhyāyinaḥ kriyopadeśavādino'jñānavādinaśca teṣāmubhayeṣāmapi doṣāṇāmasambandhena idaṃ pratipattavyam--ātmaiva sāmānyamiti . nanu pūrvatra dūṣitamevaitad
matam ātmaiva sāmānyam iti sukhaṃ sukhaṃ ca sukhādisamudayaśca ityādipūrvottarapakṣaprapañceneti, atrocyate--na, ātmaśabdasya puruṣaparyāyatvādavayavānabhyupagamāt samudāyavādaparihāreṇāsya puruṣasāmānyasyāvasthāvato'vasthābhyo'nanyasya tatsvarūpāvasthānāt tadvaidharmyāt . ātmā iti na vastusvarūpaparyāyavācino'tra

nām, ghaṭagrīvādirūpādinavādibhedābhedasamavasthāvat . evaṃ ca kalpyamānaṃ sarvasarvātmakatvasatkāryatvamūlarahasyānatikrameṇa kalpitam . avicāro'pi ca tattvenaikyamāśritya nyāyyaḥ, nājñānapratibandhāt .
ayaṃ tasya pravṛttiparyāyasya vidhervidhiḥ, evaṃ pravṛttirityarthaḥ . vidhinā bhavatīti
grahaṇam, kiṃ tarhi ? atati satataṃ gacchati tāṃstānavasthānaviśeṣān svarūpāparityāgeneti ātmā, sa eva
sāmānyaṃ caitanyalakṣaṇam . evaṃ tarhi viśeṣābhāve kasya sāmānyam ? iti sāmānyābhāvaprasaṅgaḥ, sa mā 
bhūditi viśeṣā vaktavyāḥ . ucyate--sāmānyaṃ puri śayanāt puruṣaḥ, viśeṣāstu tasyaivāvasthāvato'vasthā
jāgratsuptasuṣuptaturīyākhyāḥ . tāsāṃ svāvasthānāṃ puruṣaḥ sāmānyamiti . kiṃ nidarśanamiti cet, ghaṭagrīvādirūpādinavādibhedābhedasamavasthāvat, yathā ghaṭasya sthūlā grīvābudhnamadhyāvasthāḥ sūkṣmāśca rūpādayo
deśabhedabhinnāḥ kālabhedabhinnāśca navapurāṇāvasthāḥ, teṣāmevāvasthābhedānāmabhedena samavasthā ghaṭa iti tadvadātmaiva svāvasthānāṃ sāmānyam . evaṃ ca kalpyamānaṃ sarvasarvātmakatvasatkāryatvamūlarahasyānatikrameṇa
kalpitamiti guṇaścātra vidyate, evaṃ hi sarvaṃ sarvātmakaṃ sacca kāryam iti mūlarahasyametannātikrāntaṃ bhavati
puruṣātmakatvāt sarvasya tadvikāramātratvācca bhedānāṃ tatraivāntarlayāvirbhāvāt sarvakāryāṇāṃ kṛkalāsavarṇaviśeṣāṇāmiva kṛkalāse .
avicāro'pi cetyādi . yadapi ca anarthako vivekayatnaḥ śāstreṣu ityavicāra iṣyate so'pyanenaiva yuktimārgeṇa tattvenaikyamāśritya nyāyyaḥ, tasya bhāvastattvam, ātmano bhāvenaikyamāśritya nyāyādanapeto nyāyyaḥ, nājñānapratibandhāt . yadyajñānapratibandhādavicārastataḥ svayamavijñāte pramāṇaprameyabhāvābhāvādayuktamityuktam . iha tu jñānātmakapuruṣasvarūpaikyāpattisanniścaye niścitamevaitat, kiṃ vicāreṇa
gatārthatvāt, na tu jñātumaśakyatvāditi .
ayaṃ tasya pravṛttiparyāyasya vidhervidhiḥ . vidhiḥ sthitirācāraḥ pravṛttirmaryādā ityasya vidhinayasyāyameva vidhirācāraḥ sthitirityādi . evaṃ pravṛttirityarthaḥ, yā caitanyātmasvarūpā pravṛttiḥ sā
vidhervidhirityetamarthaṃ vyācaṣṭe . yaḥ punarvidhiḥ prāktanaḥ sa na yujyate, yasmād vidhinetyādi . bhavatīti
bhāvo bhūprakṛtiḥ kartrarthaḥ, prakṛtipratyayau pratyayārthaṃ saha brūtaḥ pā॰ ma॰ bhā॰ 3 . 1 . 67 iti vacanāt .
bhāve ghaño vihitatvād bhūyata iti bhāvaḥ, na bhavati iti kartrartha iti cet, tatrāpi yena bhūyate samānena
samāno bhavatīti bhāvo ṇaprakaraṇe bhuvaścopasaṅkhyānamiti vā kartā sāmānyamityevaṃ vyavasthite'rthe sarvatantra

bhāvo bhedābhedanānātāsu na bhāvo bhaviturabhāva iti vivicyate, na ca vivicyate ca .
tathā na bhavatyeva vidhitvaṃ vidheḥ, lokavaditi vidhānādvidhirutsarga evaṃ na bhavati . yathā
tat tathānyathā ca bhavati tathā vaktavyamiti vidhirvihito bhavatyutsṛṣṭaḥ .
siddhāntena vyākaraṇena tatra viśeṣamātravāde deśakālabhede parasparaviviktadravyadeśakālabhāvabhinne bhavane'bhede ca
dravyāditayā bhavanamātre sāmānyavāde nānābhāve ca sāmānyaviśeṣayorbhedābhedanānātāsu yathāsaṅkhyaṃ
bauddhasāṅkhyavaiśeṣikamatāsu doṣānna bhāvaḥ, bhaviturabhāvāt tatprakṛtyarthakarturabhāvāt, itiśabdasya hetvarthatvāt pañcamīmaprayujya bhaviturabhāva ityuktaṃ prāguktanyāyena bhaviturabhāvāt . bhavatīti bhāvo ghaṭādiriti
vyākaraṇadṛṣṭena niruktyarthena samarthito vidhinā vivicyate ca sādṛśyāsādṛśyābhyām . sādṛśyāt
samāno bhavatīti pṛthak pratijñāyate, teṣu vikalpeṣu doṣāṇāmabhihitatvād nirdoṣabhavanokteśca vivicyate
vidhinā . kimevaṃ vivicyata eva ? netyucyate, na ca vivicyate ceti, pratijñā sā punaraviviktaiva kṛtā
ko ha vaitadveda, kiṃ vānena jñātena iti vacanāt . sa eṣa vidhervidhirna bhavati vivicyamānārthavidhānāt
svavacanavirodhadoṣādaṃśena vivekādavivekācca . yatrāpyaṃśena vivekastatra vivicyamānāṃśe'pi ca yathā bhavatā
vidhinayavādinābhihitaṃ tadvad vivicyate na ca vivicyate cāpi paramatadūṣaṇāt svamatasādhanācca ghaṭādirbhāvo vivicyate na ca vivicyate tathā na bhavatyeva vidhitvaṃ vidheḥ, na vidhirvihita evamityabhiprāyaḥ .
kathaṃ punarvidhīyate iti cet, lokavat, loka iva lokavat, lokavaditi vidhānād yadi lokavadeva
vidhīyate vidhirutsarga evaṃ na bhavati . kathaṃ na bhavati ? kiṃ na etena yadi kāraṇam ? yadi na ca vivicyate pratijñāpi tadaṃśadvārikā na kāryā ityādyavicārya vidhānānna bhavati . kiṃ tarhi ? yaduktasūktatayā sarvātmakatvena vidhirutsargaḥ sidhyati, tadyathā yathā tat tathānyathetyādi . athavā yathā loke dṛṣṭaṃ tathā vidhervidhirbhavati . kathaṃ punarloke vidhervidhiḥ ? ucyate --iti vidhirityādi . iti itthamanantaraṃ vakṣyamāṇo
vidhirvidhirbhavati loke, yathā tat tathānyathetyādi, mṛtpiṇḍaśivakādiprakāreṇa tathānyathā ca bhavati
yathā tathā vaktavyam, taccātacca yayopapattyā bhavati tathā vaktavyam, eṣa vidhervidhiḥ . evaṃ so'vivakṣitavyāvṛttiranaṅgīkṛtabhedastirakṛtaviśeṣo nirvyāvṛttireva vidhirvihito bhavatyutsṛṣṭa iti paryāyaśabdenotsargo vidhiriti sarvatrāsya vidhilakṣaṇasya darśayati .


tadyathā--puruṣo hi jñātā jñānamayatvāt . tanmayaṃ cedaṃ sarvaṃ tadekatvāt sarvaikatvācca bhavatīti bhāvaḥ . ko bhavati ? yaḥ kartā . kaḥ kartā ? yaḥ svatantraḥ . kaḥ
svatantraḥ ? yo jñaḥ .
nanu kṣīrarasādi dadhyādeḥ kartṛ, na ca tajjñam, na, tatpravṛttiśeṣatvād gopravṛttiśeṣakṣīradadhitvavat, jñaśeṣatvādvā cakrabhrāntivat .
nanu cakrabhrāntāvapi ko bhavitā ? iti pratyapekṣāyāṃ ghaṭabhavanavyavahāravad mṛd

ko'sau ? nidarśyatāmiti cet, ucyate --tadyathā puruṣo hītyādi . uktaniruktaḥ puruṣaśabdaḥ,
hiśabdo yasmādarthe, yasmādasau jñātā jñānaśīlo jñānadharmā sādhujñāyī vā puruṣa eva . jñātṛtvaṃ ca
jñānamayatvāt, jñānāvayavo jñānavikāro vā jñānamayaḥ sa upayogalakṣaṇatvāt . tataḥ kimiti cet,
tanmayaṃ cedaṃ sarvaṃ devamanujatiryaṅnarakapṛthivyādighaṭādibhedabhinnaṃ jagat, tadekatvāt tasya puruṣasyaikatvāt
vastutvāt tadekatvavat sarvaikatvam, sarvaikatvāccaikaṃ sa ca jagacca sarvaṃ bhavatīti bhāvaḥ, na tu ghaṭapaṭādibhedena
bhavati jñānamayapuruṣātmakatvāt . yena bhūyate sa eva bhavatīti bhāvaḥ . sa ātmaiva sāmānyaṃ samāno
bhavatīti . tannirṇayārthaṃ praśnottarakrameṇa granthaḥ --ko bhavatītyādirgatārtho yāvat kaḥ svatantraḥ ? yo jña
iti, ajñasyāsvātantrayādeva kartṛtvābhāvāt, kāṣṭhādiviprakīrṇapacananirvartanavat, yathā kāṣṭhaiḥ sthālyāmodanaṃ
devadattaḥ pacatītyatra devadatta eva pacanasya nirvartako jñātṛtvāt na kāṣṭhādīni tathā puruṣa eva bhavatīti bhāvaḥ .
itara āha --nanu kṣīrarasādi dadhyādeḥ kartṛ . kṣīrāddadhi bhavatyajñāt kartṛṇaḥ, rasād guḍaḥ, na ca
tat kṣīraṃ raso vā jñamiti jñakartṛtvamanaikāntikamiti . etacca na, tatpravṛttiśeṣatvāt, tasyaiva jñasya
pravartamānasya pravṛtteraparisamāptāyāḥ śeṣatvāt . kālakramabhedakṛtastu viśeṣo na nivāryate . yathoktam—
śarkarāsamavīryastu dantaniṣpīḍito rasaḥ .dantaniṣpīḍitaḥ śreṣṭho yāntrikastu vidāhakṛt ॥   iti .
gopravṛttiśeṣakṣīradadhitvavat, yathā gordhenoḥ pravṛtteraparisamāptāyāḥ kṣīradadhinavanītaghṛtaniṣpandanādi 
śeṣastathā puruṣapravṛttiśeṣa eva jagaditi . jñaśeṣatvādvā cakrabhrāntivat . kā vā sā pravṛttiḥ
pravartamānapuruṣavyatiriktā, sarvasya jñaśeṣatvāt ? dṛṣṭāntaścakrabhrāntiḥ, yathā kulālaprayatnabhramitasya cakrasya
bhrāntau kulālapravṛttiśeṣatvaṃ jñaśeṣatvamevaṃ dadhyāderapi jñaśeṣatvam, gorjñasya śeṣatvaṃ dadhnaḥ, gobhuktatṛṇādyāhārasya
rasarudhirādipariṇatasya jñamantareṇa kṣīradadhyādibhāvo nāsti .
nanvityanujñāpane, cakrabhrāntāvapi ko bhavitā ? iti pratyapekṣāyāṃ jijñāsāyāṃ mūlabhavitā

yena bhūyate tadeva . itarathāsau naiva syād bhaviturabhāvāt . jñasyaiva suptāvasthatvādvasthātvād na
ca cakradaṇḍādi karaṇanirīhatvāt, dadhīva payasaḥ, jñaśeṣasuptāvasthatvātvasthātvāt .
yathaiva hi rūpādayo'mūrtatvena sūkṣmāṃ vṛttimatyajanta eva svapravṛttiprabhāvāvabaddhamūrtatvaprakramān paramāṇūnadhyāsya nānāprabhedapṛthivyādibhedasthūlarūpā jāyante
vaśyāpekṣyo ghaṭabhavanavyavahāravad mṛt, yathā piṇḍaśivakādyavasthākrameṇa ghaṭabhavanavyavahāre mṛdevādyā
bhavitrī tathehāpi cakrabhrāntau bhavanavyavahāratvād mūlabhavitṛ dravyamapekṣyaṃ parataḥ parato'pi yena bhūyate yad
bhavati tadeva, maulaṃ kāraṇaṃ tadevetyarthaḥ . tasmād ghaṭabhavane mṛdvad bhrāntibhavane kulālo'pekṣyaḥ, kulālaśeṣabhrāntivacca jñaśeṣaṃ sarvam, itarathāsau naiva syād bhaviturabhāvād vandhyāputravadamūlatvādityarthaḥ .
syānmatam--acetanānāmapi abhrādīnāṃ ceṣṭādarśanājjñaprayogamantareṇa pravṛttirdaṇḍādīnāmiti . etaccāyuktam, jñasyaiva suptāvasthatvātvasthātvāt na ca cakradaṇḍādi karaṇanirīhatvāt, na ca cakradaṇḍādi svata
eva bhavati karaṇanirīhatvāt, karaṇatvānnirīhāṇi, nirīhatvānna svata eva jñāturyatnamantareṇa tadyatnaśeṣaṃ vāntareṇa
tasyaiva suptāvasthā daṇḍacakrādi niṣpandabhūtā niścetanībhūtā bhavitumarhati . tasmāt sāpi suptāvasthā jñasya
cetanasyaiva vṛttirbhavitumarhati, dadhīva payasaḥ, yathā dadhi payaso'vasthā tathā daṇḍacakrādi jñasyaiva kulālasya .
etena dadhyādyapi jñabhavanamākhyātameva, jñaśeṣasuptāvasthatvātvasthātvāt tasyāpi dadhyādeḥ kulālayatnaśeṣacakradaṇḍādivajjñayatnaṃ jñayatnaśeṣaṃ vāntareṇa pravṛttyabhāvājjñapravṛttimātratvamevetyarthaḥ
etasyārthasya bhāvanārthaṃ dṛṣṭāntamāha --yathaiva hītyādi . yathaiva rūparasagandhasparśaśabdā amūrtatvena
sūkṣmāṃ vṛttimatyajanta evetyādi, sūkṣmapūrvakatvāt sthūlasya sūkṣmatāṃ nirūpya sthūlatvaṃ nirūpayati, na hi te
rūpādayaḥ pratiniyatacakṣurādivijñānaprabhāvitasvarūpā mūrtāḥ sthūlā iti vā kenacidiṣṭāstasmādamūrtāḥ, tadbhāvo'mūrtatvam, tena amūrtatvena vṛttiḥ, saiva ca sūkṣmā, tāmatyajanto'jahata eva svapravṛttiprabhāvāvabaddhamūrtatvaprakramān svayā pravṛttyā prabhāvena cāvabaddho mūrtatvena prakramo yeṣāṃ te svapravṛttiprabhāvāvabaddhamūrtatvaprakramāḥ paramāṇavaḥ, rūpādīnāmātmīyayā pravṛttyāvabaddho mūrtatvena prakramaḥ paramāṇūnāṃ sabhedānām, tān
paramāṇūnadhyāsyeti sṛṣṭeḥ kramaṃ darśayati dṛṣṭāntarūpeṇa . tata uttarakālaṃ nānāprabhedapṛthivyādibhedasthūlarūpā jāyante rūpādaya eva . pṛthivyā aśma-loṣṭa-sikatā-vajrādayaḥ prabhedāḥ, himakarakādayo'pām, jvālāṅgāramurmurādayastejasaḥ, utkalikā-maṇḍala-guñjā-jhañjhādayo vāyoḥ, vṛkṣagulmavallīlatāvitānavīrudho vanaspateḥ, kṛmi-pipīlikā-bhramarādi-manuṣya-deva-nārakā jaṅgamānām . etat pravṛtternidarśanam .
prabhāvo hyacintyaḥ, prabhāvasyācintyatvādamūrtermūrtasambhavaḥ . rasa-vīrya-vipāka-prabhāvāśca vastunaḥ pravartamānasya
vipariṇāmāḥ, tatra nidarśanam—
citrakaḥ kaṭukaḥ pāke vīryoṣṇaḥ kaṭuko rase .tadvad dantī, prabhāvāttu virecayati sā naram ॥ carakasaṃ॰ 1 . 26 . 68 iti .
yathaite pṛthivyādayaḥ sūkṣmā mūrtasūkṣmāmūrtarūpādipūrvakāḥ sthūlatvāt tantupūrvapaṭavadevaṃ tato'pi parato'pi paraṃ

evaṃ tato'pi paraṃ kāraṇaṃ rūpādibhāvamāpadyata iti rūpādipravibhaktamapravibhaktasvatattvaṃ yat tad bhavati tadeva tattvam .
tat kim ? nanu jñānasvatattva ātmeti rūpādibhireva nirūpitaṃ tat, taddhi rūpaṇaṃ
rūpaṃ jñānameva vibhaktāvibhaktaṃ grahaṇameva, na tu rūpyate tat tena tasmin vetyādi rūpam, rasāderguṇagaṇād dravyādvā vibhaktasyānavasthānādrūpasya puruṣabhinnaputratvādivat .
dvidhāpi rūpasyāvibhaktatattvātmakatāyāmapi rūpādanyeṣāṃ rasādīnāṃ pratyakṣato
rūpādibhyaḥ parato'pyaparamanyat paraṃ variṣṭhaṃ pradhānaṃ kāraṇaṃ rūpādibhāvamāpadyate iti pratipattavyam . tacca
paraṃ yat kāraṇamātmānamamūrtasūkṣmarūpāditvena sthūlamūrtaparamāṇudvipradeśādiskandhapṛthivyāditvena ca pravibhajamānaṃ
pravartate . kiñca, iti rūpādipravibhaktamapravibhaktasvatattvaṃ paramāṇudvipradeśādipṛthivyādiṣvapravibhaktasvarūpāditattvavat . kiṃ punastasya svatattvam ? tasya bhāvastattvam, svārthiko bhāvapratyayaḥ, taddarśayati --yat
tad bhavati tadeva tattvam . svaṃ ca svaprabhedāpekṣayā, tattvatā anusṛtatvāt, paratattvābhāvena viśeṣyate
svatattvamiti paramatāpekṣayā ceti .
itara āha --tat kimiti nirūpyam . ācārya āha --nanu jñānasvatattva ātmeti rūpādibhireva nirūpitaṃ tat paraṃ kāraṇam . ātmā jñānasvatattvaḥ, sa punā rūpādibhireva nirūpitaḥ, rūpa rūpakriyāyām pā॰ dhā॰ 1934, rūpitaṃ nirṇītaṃ tu jñātam, nirṇayo rūpaṇamityeko'rthaḥ . taddhi rūpaṇaṃ
rūpamiti yasmāt kāraṇād rūpaṇaṃ rūpamityeko'rthaḥ . ādigrahaṇād rasanamāsvādanaṃ rasaḥ, evaṃ śeṣāṇāmapi
rūpaṇakṛtātmalābhaniruktatvād rūpaṇatā, jñānameva rūpaṇaparyāyatvājjñānasya, vibhaktāvibhaktaṃ grahaṇameva, 
vibhaktagrahaṇaṃ rūpaṃ raso gandhaḥ śabdaḥ sparśa iti jñānam, rūpamityavibhaktaṃ sarveṣu, tad dvividhamapi grahaṇameva
rūpaṃ bhāvasādhanatvād rūpaśabdasya . na tu rūpyate tat tena tasmin vetyādi rūpam, na tu karmakartṛkaraṇādhikaraṇasādhanatvam, ādigrahaṇāt na tasmai tasmād rūpamiti sampradānāpādānakārakabhedebhyo
rūpamiti bhavitumarhati . kiṃ kāraṇam ? rasyate spṛśyata ityāderapi tatraiva darśanād rūpaṇopalakṣitasya jñānātmano
vastuno rasāderguṇagaṇād dravyādvā guṇagaṇavyatiriktādvibhaktasyānavasthānād rūpasya puruṣabhinnaputratvādivat, anekasambandhinaḥ puruṣāt pitṛputrabhrātṛbhāgineyamātulatvādidharmāḥ pṛthag nāvatiṣṭhante tathā
rūpaṇātmakaṃ rūpaṃ rasādiguṇavyatirekeṇa tadvyatiriktaparamāṇvādidravyavyatirekeṇa vā nāvatiṣṭhate paramārthataḥ .
tasmādavibhaktarūpaṇatattvātmakā rasādiparamāṇvādipṛthivyādibhedāḥ .
evaṃ tarhi rūpaṇāvibhaktatattvātmakānāṃ rūpavadavibhaktagrahaṇaṃ cakṣuṣaiva syāt, rasanādibhiśca grahaṇadarśanāt pratyakṣaviruddheyaṃ kalpaneti cet, na, tasya tattvasyānekātmakatvābhyupagamād dvidhāpi rasādyabhedena
dravyābhedena vā rūpasyāvibhaktatattvātmakatāyāmapītyādi yāvaddravyādrasā ?dīti śakyaṃ vaktum,

darśanād rūpameva na rasādi iti śakyaṃ vaktum, na rūpādibhyo bhinnamidamekaṃ
dravyameveti, rūpādivyatiriktādarśanāt . ātmatattvāvibhaktagrahe tu pratyakṣāvirodhaḥ .
caitanyamekameva rūpādivibhaktamapyavibhaktam, tathā tadanubhavadarśanāt . sa eva tu
vyatirekasyānupapatterjñānasvatattvātmaiva grāhyo grāhakaścaiṣitavyaḥ, abhimatātmapratipattivat . buddhyādirūpādīnāṃ sūkṣmasthūlatvādi kṣīrādyatyantāparidṛṣṭatattvapravibhāgavyavasthāvat tattva eva .
rūpaṃ rasa iti pratyakṣaṃ bhedena darśanāt tasyānekātmakasya svapravṛttiprabhāvāvabaddhasya prabhedānāmuktatvāt . evaṃ
tāvad rasādiguṇagaṇasamudāyo nāstyanyaḥ parasparataste cānye rūpādayaḥ, kintu rūpaṇasvarūpabhedā evetyuktam .
syānmatam--rūpādibhyo bhinnamekaṃ dravyaṃ pṛthaggrahaṇāpadeśāditi, etacca na rūpādibhyo bhinnamidamekaṃ dravyameveti, śakyaṃ vaktumiti vartate . kasmāt ? rūpādivyatiriktādarśanāt . pūrvatra rūpādanyeṣāṃ rasādīnāṃ
pratyakṣato darśanād rūpameva na rasādaya iti śakyaṃ vaktum, iha tu rūpādibhyo bhinnaṃ dravyamiti pratyakṣeṇādarśanādaśakyamiti .
kasyāṃ punaḥ kalpanāyāṃ pratyakṣavirodho nāsti ? ucyate --ātmatattvāvibhaktagrahe tu pratyakṣāvirodhaḥ . tat katham ? bhāvyate --caitanyamekameva rūpādivibhaktamapyavibhaktaṃ caitanyāvyavacchedānvayād
rūpaṇasāmānyenāvibhaktamevaikatvāt, rūpādirūpeṇa grahaṇavibhāgād vibhaktamapi sat tadekameva . anekātmakatvād
vibhaktamavibhaktaṃ ceti pratyakṣadarśanaṃ rasādibhedarūpaṃ rūpaṇābhedarūpaṃ ca na virudhyate rūpādirūpatvāccaitanyasya .
yasmācca yathā paraiḥ parikalpitaṃ bhinnamiti tatra ca rūpādi caitanyebhyo bhinnamatra darśanavirodhakāri sambhavati
bāhyaṃ rūparasādiguṇasamudāyātmakaṃ tadāśrayadravyātmakaṃ vā . kintu tadeva rūpādi caitanyātmatattvāvibhaktagrahe tu
darśanāvirodhakāri, caitanyasyaiva vibhaktāvibhaktātmakatvāt tathā tadanubhavadarśanāt svaparicchede tato'nyasya
pramāṇasyāsambhavāt . kiṃ tarhi ? sa eva tu vyatirekasyānupapatterjñānāt pṛthagbhūtārthasyānupapatterjñānasvatattvātmaiva grāhyo grāhakaścaiṣitavyo'bhimatātmapratipattivat, yathā tvadabhimataḥ pratiśarīraṃ śarīrādivyatiriktamātmaiva ātmānaṃ śarīrādīṃśca bāhyānarthān pratipadyamāno'pi svātmādhigame pramāṇāntarābhāvād grāhyo
grāhakaśca tathā rūpādibhedena jñānasukhādibhedena ca svayameva viparivartamāna iti .
nidarśanamapyāha --buddhyādītyādi, buddhisukhaduḥkhecchādveṣādikālākāśadigātmādyamūrtaṃ sūkṣmamucyate,
rūpādayastu sthūlā eva pratyakṣatvāt . sūkṣmasthūlatvādi ca teṣāṃ yathāsaṅkhyaṃ buddhyādīnāṃ rūpādīnāṃ ca tattva
evetyabhisambhantsyate . kṣīrādyatyantāparidṛṣṭatattvetyādi, yugapadbhāvinaḥ kṣīrāvasthāyāmatyantāparidṛṣṭā dharmā

evaṃ ca sārvajñyamayatnena labdhaṃ puruṣātmakatvāt sarvasya . jñatvamevotkarṣaparyantavṛttaṃ tāratamyāt parvatonnativat kṣetrapramāṇavat pratyavagamakātmakatvāt khadyotāditāratamyavṛttoddyotavat .
nanu vaktṛtvādīnāmasārvajñyāvyabhicārādasarvajñataiva, na, vaktṛtvasyāpi tāra-
stattva eva dṛśyante, tadyathā--ā dravo rasaḥ, ā kaṭhinaṃ dadhi, mūlamadduḥ kaṭhinaḥ, mastu dravameva . ādigrahaṇāt kṣīramapi dhenāvatyantāparidṛṣṭam, dhenvabhyavahṛtatṛṇagoraktādāvatyantāparidṛṣṭā dhenugatarasarudhirādipariṇativiśeṣakramāgatapraśravādayastattva eva pravibhāgena vyavasthitāḥ, teṣāṃ vyavasthāvat sarvasya cetanācetanasya
jagataścetanātmani puruṣe'tyantāparidṛṣṭasya vyavasthā yugapadeva . yathā ca tasyaiva kramabhuvo'nye dharmā mādhuryāmlādayastathā paryāyāstattva eva jñānātmake tasyaiva cāvasthāḥ . naitāḥ svamanīṣikā ucyante, kiṃ tarhi ?
jinavacanārṇavavipruṣa evaitāḥ, tadyathā --se kiṃ bhāvaparamāṇū ? bhāvaparamāṇū vaṇṇavaṃte gaṃdhavaṃte rasavaṃte
phāsavaṃte bhagavatīsū॰ 20 . 5 . 6॰ iti varṇādīnāṃ tattva evānekātmake tadātmanāṃ bhāvāt .
evaṃ cetyādi . asmin jñānātmakaikakāraṇavivartamātrabhedavāde yuktyantarapratipādyaṃ sārvajñyamayatnena
labdhaṃ puruṣātmakatvāt sarvasya, na hi puruṣaḥ kaścidātmānaṃ na vetti, yathā tṛṇādiṣvatyantāparidṛṣṭaṃ dadhitvaṃ
tatkāraṇatvāt tadātmakaṃ tathā sarvajñatāpyasya . kā sā sarvajñatā ? jñatvamevotkarṣaparyantavṛttam, tadeva 
jñatvamutkarṣaparyantaṃ niratiśayaṃ kvacit prāpnoti, tāratamyāt, taratamabhāvastāratamyaṃ jñataro jñatama iti parasparata
utkarṣabhedaḥ, tena tāratamyena yuktatvāt tatparyantena niratiśayena vinā na bhavitumarhati . parvatonnativat,
yathā parvatānāmunnatistāratamyayuktatvād vindhyasahyojjayantapāriyātrendrapadamalayamahendrahimavatkailāśādīnāmanyatamasya utkarṣaparyantaṃ prāptayā niratiśayayonnatyā vinā na bhavatyevaṃ jñatvamapi . yo'pi kailāśaṃ mandaraṃ vā
nābhyupagacchati tasyāpi śuṣirasyāvakāśadānasamarthasya pṛthivyādyāśrayasya kṣetrasya sadbhāvāt tasya ca samantato'nantatvād mahad mahattaraṃ mahattamamiti pramāṇotkarṣasya tatra niratiśayasya darśanāt kṣetrapramāṇavaditi
dṛṣṭāntaḥ . asyāmeva pratijñāyāṃ hetvantaram --pratyavagamakātmakatvāt, pratyavagamayatīti pratyavagamakaṃ tadeva
jñatvam, tataśca niratiśayotkarṣaparyantaṃ tat . dṛṣṭāntaḥ khadyotāditāratamyavṛttoddyotavaditi, yathā
khadyotamaṇyagnipradīpatārakādiṣu tāratamyena vṛttatvāduddyoto bhāskare niratiśayotkarṣaparyanto dṛṣṭastathā jñānamapi
kvaciditi .
itara āha --nanu vaktṛtvādīnāmityādi . nanu vaktṛtvaśarīritvanāmavattvajātimattvādīnāṃ dharmāṇāmasārvajñyāvyabhicārādasarvajñataiva . kiñcānyat, atraivendriyapratyakṣānumānayorviṣaye prakarṣanikarṣadarśanāccā

tamyādutkarṣavṛtteḥ sātiśayaparimāṇakaṃ vastu sapratipakṣaṃ bhāvaviśeṣatvād ghaṭavat .
asarvātathyābhidhāyitābhyāṃ viparyayeṇa bhavitavyam, asarvajñatāyā vaktṛtvāsarvajñatāyā vā avasthātvād vastutvād viśeṣatvāt, jñatvājñatvāvasthāvad nīlotpalaraktotpalatvavat .
dhūmavattvāgnimattvāvasthāviparyayeṇāpi tarhi bhavitavyaṃ tattvataḥ . ko vicāraḥ ?
niścitamevaitat, tenāpi tattvato bhavitavyam . tena tu jñānātmakatvādātmanastadvijṛmbhitavikalpatvācca śabdasya puruṣasvarūpasyaiva tasya vacanaṃ yujyate uktatvād
sarvajñataiveti . etacca na, vaktṛtvasyāpi tāratamyādutkarṣavṛtterviparyayeṇa bhavitavyamityabhisambadhyate .
vaktṛtvādeva sārvajñyaṃ tāvad brūmaḥ, vaktā vaktṛtaro vaktṛtama ityutkarṣaparamparāyā niratiśayaniṣṭhatvāt sarvasya
vaktā tathyasya cetyavaśyameṣitavyam . tacca sarvasya tathyasya ca vaktṛtvāt tajjña iti vaktṛtvādeva sārvajñyotkarṣasiddherayuktaḥ sārvajñyapratiṣedhaḥ . yadapi cendriyaviṣaye tatpūrvakānumānaviṣaye cotkarṣatāratamyamuktaṃ tadapi
nityānumeyamahāparimāṇākāśadṛṣṭāntasādharmyādadoṣāya . syānmatam--ākāśāsiddheradṛṣṭāntamiti, etaccāyuktamanumānasadbhāvāt, sātiśayaparimāṇakaṃ vastu sapratipakṣaṃ bhāvaviśeṣatvād ghaṭavaditi vibhaktapadārthavādimatāpekṣayaitadanumānam . avibhaktaikakāraṇavivartanādbhedavāde vakṣyatyutkarṣaniratiśayatvam . tāratamyayuktatvāt
sādhitaṃ sādhayiṣyamāṇārthānusāreṇa pratijānāno bhāvitārthopanayanārthamāha --asarvātathyābhidhāyitābhyāṃ
viparyayeṇa bhavitavyamasarvajñatāyā vaktṛtvāsarvajñatāyā vā avasthātvāt, vaktṛtvāvyabhicāriṇyā
asarvajñatāyā vākyarūpeṇānumānātmakatayā sthitāyā itarasyāḥ padārthatayeṣṭāyā vā avasthātvāt, sā
dvividhāpyasarvajñatā avasthaiva, tathā vastutvād viśeṣatvādityādi hetusaulabhyaṃ darśayati . nidarśanaṃ jñatvājñatvāvasthāvat, jñaṃ cetanaṃ sthāvarajaṅgamam, ajñamaraṇyakāṣṭhādi, tadvat, vidhividhinayadarśanena jāgratsuṣuptāvasthe te ca, etat padārthaviṣayaṃ nidarśanam, vākyaviṣayaṃ nīlotpalaraktotpalatvavat . yathā jñamajñena
ajñaṃ ca jñena vinā na bhavati nīlotpalamanīlenānutpalena raktotpalena vā vinā na bhavati tadviparyayeṇa
vākyārthena tathā sārvajñyamasārvajñyena vinā na bhavati asārvajñyaṃ vā sārvajñyeneti .
itara āha --dhūmavattvāgnimattvāvasthāviparyayeṇāpi tarhi bhavitavyaṃ tattvataḥ, dhūmasyāvasthātmakāryasyāgnyavyabhicāriṇaḥ kvacit kadācidapyanagnāvadarśanādavasthātvaṃ saṃśayaheturityabhiprāyaḥ . ācārya āha —
ko vicāraḥ ? niścitamevaitat, anagnirapi bhavatyevetyarthaḥ . tenāpi viparyayeṇāpi tattvato bhavitavyam,
nanvidameva vartate jñānātmakaikakāraṇasyāgnyanagnyādisvāvasthātmakatvapratipādanasya prastutatvāt, evamagniṃ
vyabhicārayiṣyāmaḥ, paramate tāvat pratijñārthaṃ bhāvayāmaḥ --tena tvityādi, jñānātmakatvādātmanastadvijṛmbhitavikalpatvācca śabdasya yaducyate yacchabda āha tadasmākaṃ pramāṇam pā॰ ma॰ bhā॰ 2 . 1 . 1 iti

vyākaraṇavat pauruṣeyaṃ sarvasya tadātmakatvāt tadavasthāmātratvād vastutvādapi .
itarathā sa naiva syāt .
nanu tasyaivaikasya vastuno'gnitvamanagnitvaṃ ca pratyakṣādiviruddham . nanu pratyakṣata
eva vrīhyādi ekaṃ vastu ekasminneva kāle bhūmyabādi, sarvātmakatvād vrīheḥ .
tatkāle tathā'grahaṇādapratyakṣateti cet, sarvāpratyakṣatā tarhi sadāpi . na hi
yad yathā bhavati tathendriyairgṛhyate, tuṣakaṇādirūpādimātragrahaṇavṛttatvād vrīhyādicakṣurādipratyakṣasya yāvadrūpagrahaṇavṛttatvādrūpādipratyakṣasya .
so'pi śabdo na puruṣapravṛttimantareṇa bhavituṃ vaktuṃ vārhatīti puruṣasvarūpasyaiva tasya vacanaṃ yujyate
nānyathetyasminnarthe kāraṇamāha --uktatvād vacanatvād vyākaraṇavat pauruṣeyamiti sarvasya puruṣātmakatvaṃ
darśayati . hetusaulabhyaṃ ca yāvad vastutvādapītyanena darśayati . sarvasya tadātmakatvāt tadavasthāmātratvādityādi sarvo heturasminnarthe bhavati . itarathā sa naiva vacanaṃ syācchabdo'pauruṣeyatvāt
kharaviṣāṇavat . kiṃ vā vacanaṃ na vacanamityanena ? naiva vā syādapuruṣātmakatvād vandhyāputravat .
āha --nanvityādi . yaducyate tvayā ekasminneva kāle tasyaivaikasya vastuno'gnitvamanagnitvaṃ ceti
tat pratyakṣādiviruddhaṃ sāmastyenābhāvāt . ādigrahaṇādanumānāgamalokavyavahāraviruddhamiti . ācārya
āha --nanu pratyakṣata ityādi, sarvapramāṇajyeṣṭhamūlapratyakṣata eva vrīhyādi, ādigrahaṇādāmrajambūphalādi
ekaṃ vastvekasminneva vrīhyavasthānakāle bhūmyabādi, sarvātmakatvād vrīheḥ . katamo'sau vrīhiḥ
kṣityudakabījādigatavarṇagandharasasparśādidharmapariṇatimantareṇa ? iti bhūmyādeḥ parasparadharmāpatteḥ sarvātmakatvam .
sarvātmakatvāt tanmayasya vrīherapyabādivat sarvātmakatvam . tasmādabādireva vrīhistena vinā'bhāvāt tasya
tathā bhavanāt vrīhisvātmavat . tasmānnāsti pratyakṣādivirodhaḥ .
tatkāle tathā'grahaṇādapratyakṣateti cet . syānmatam--vrīhikāle bhūmyabādyātmakasya vastunastathā
bhūmyabādiprakāreṇāgrahaṇānna tarhi tadvastupratyakṣaṃtadvastu pratyakṣaṃ syāt, na hi tadvastu vrīhimātrameveti . ucyate --sarvāpratyakṣatā
tarhi sadāpītyādi, sarvasya vastunaḥ sadāpi sarveṇātmasvarūpeṇa grahaṇābhāvād na kasyacit pratyakṣatvaṃ syāt .
taddarśayati --na hi yad yathā bhavatītyādi . vrīherapi pratyakṣatvaṃ nāsti yathā vidyate tathendriyairgrahaṇābhāvāt, indriyeṇa tu tuṣamātradarśanāt tanmātrasyāvrīhitvāt kaṇādyadarśanāt, kaṇamātrasyāpyavrīhitvāt
kuṇḍakādyadarśanādityādi, rūparasagandhasparśānāmanyatamasyaivendriyaviṣayatvāt, ata āha --tuṣakaṇādirūpādimātragrahaṇavṛttatvād vrīhyādicakṣurādipratyakṣasya . syānmatam--rūpasya rūpamātratvāt
tarhi pratyakṣatvamiti, etaccāyuktam, yāvadrūpagrahaṇavṛttatvād rūpādipratyakṣasya, rūparasagandhaśabdasparśā

tasya ca catasro'vasthā jāgratsuptasuṣuptaturīyānvarthākhyāḥ . tāśca bahudhā
vyavatiṣṭhante . sukhaduḥkhamohaśuddhayaḥ sattvarajastamovimuktyākhyā ūrdhvatiryagadholokāvibhāgāḥ saṃjñyasaṃjñyacetanabhāvā vā . niyatā evaitā vimuktikramāt,. sarvajñatā
vā turīyaṃ nirāvaraṇamohavighnaṃ nidrāviyoga ātyantiko nidrāsambandhijāgradādyavasthāvilakṣaṇamātmasvatattvam . sa eva paramātmā .
rūpādayaḥ, te hi parasparāvinirbhāgavṛttayaḥ, teṣu rūpamātragrahaṇaṃ kathaṃ yathārthaṃ pratyakṣaṃ syāt ? iti nāsti
pratyakṣam . tasmāt sthitametat--sarvaṃ sarvātmakaṃ jñānasvatattvaikakāraṇavijṛmbhitamātraṃ ceti .
tasyaivedānīṃ svarūpopadarśanārthamucyate --tasya ca catasro'vasthāḥ . tasya anantarapratipāditacaitanyatattvasya imāścatasro'vasthā jāgratsuptasuṣuptaturīyānvarthākhyāḥ, jāgradavasthā suptāvasthā suṣuptāvasthā turīyāvasthā, etāścānvarthāḥ . tāśca bahudhā vyavatiṣṭhante, caturthīmavasthāṃ muktvā tisṛṇāmekaikasyāḥ pratiprakriyaṃ
saṃjñādibhedāllokavyavahārabhedāccānekabhedatvāt . caturthī punarekasvarūpaiva viśuddhatvāt, athavā sāpi svarūpasāmarthyāt sarvātmanaivānekadhā viparivartate, tadyathā—
jaṃ jaṃ je je bhāve pariṇamati payogavīsasādavvaṃ .taṃ taha jāṇāti jiṇo apajjave jāṇaṇā ṇatthi ॥ āva॰ ni॰ 794
kāstāḥ ? ucyante --sukha-duḥkha-moha-śuddhayaḥ sattva-rajas-tamo-vimuktyākhyāḥ . kāryāṇi cāsāṃ
yathāsaṅkhyaṃ tisṛṇāṃ tadyathā--prasādalāghavaprasavābhiṣvaṅgoddharṣaprītayo duḥkhaśoṣatāpabhedāpastambhodvegāpadveṣā
varaṇasadanāpadhvaṃsanabībhatsadainyagauravāṇi . caturthyāstu śuddhaṃ caitanyaṃ sakalasvaparivartaprapañcasarvabhāvāvabhāsanam .
athavā ūrdhvatiryagadholokāvibhāgā vā, yathāsaṅkhyameva, ūrdhvaloko jāgradavasthā, tiryaglokaḥ
suptāvasthā, suṣuptāvasthā adholokaḥ, avibhāgāvasthā turīyāvasthā . saṃjñyasaṃjñyacetanabhāvā vā, saṃjñinaḥ
samanaskā devamanuṣyanārakapañcendriyatiryañco jāgrati, suptā asaṃjñinaḥ pṛthivyabagnivāyuvanaspatidvitricaturindriyāmanaskapañcendriyāḥ, kāṣṭhakuḍyādayaḥ suṣuptāḥ, bhavanamātraṃ bhāvaḥ sarvatrāvibhāgā turīyāvastheti .
atrāha--avibhāgātmanastasyaivātmanaścaturavasthatvāt kālabhedābhāvācca catasro'pi prathamadvitīyatṛtīyaturīyākhyāḥ syuriti, etadayuktam, yasmānniyatā evaitā vimuktikramāt,. sarvajñatā vā turīyamiti,
suṣuptāvasthāyāḥ sthirībhūtacaitanyāyāḥ suptāvasthā vimuktamalatvād dvitīyā mithyādṛṣṭyādikā, tṛtīyā
samyagdarśanajñānacāritrātmikā muktipratyāsatteḥ, sarvajñatā caturthī . tat punasturīyaṃ nirāvaraṇamohavighnam,
nirgatā jñānadarśanāvaraṇamohavighnā asminniti nirāvaraṇamohavighnam, mohasyaiva mahāsvāpatvāt, ekendriyādiṣu

mahāmohanidrākṣayopaśamaśaktyā nirvṛttyupakaraṇendriyapratyayaṃ caitanyaṃ pratyakṣādipratyavekṣaṇātmakatvājjāgradavasthā karaṇātmā cetanātmā dravyapuruṣavat, arthasya ca
tathā tathā tattvājjñānameva . tathā suptāvasthāpi jñānameva saṃśayādi īṣatsuptatā
vastunastathā tathā tattvāt . tathā viparyayo'pi jñānameva tathā tathā tattvāt,
styānarddhyudayasadbhāvādviśeṣeṇa svāpaḥ, aviśeṣeṇa tu sarvaprāṇināṃ samohānāṃ mithyādṛṣṭyacāritrāṇāṃ svāpāt,
yathoktam --suttā amuṇī sayā, muṇiṇo sayā jāgaraṃti ācārāṅgasū॰ 1 . 3 . 1 iti . tacca turīyaṃ kaivalyaṃ
vigatāvaraṇamohavighnaṃ rāgadveṣamohapratīghātebhyo viviktatā darśanaṃ viśuddhaṃ pratipūrṇamekatvamiti tatparyāyāḥ .
kiṃrūpaṃ taditi cet, nidrāviyoga ātyantikaḥ . tadvyākhyānam --nidrāsambandhijāgradādyavasthāvilakṣaṇamātmasvatattvam, nidrāsambandhinyastisro'vasthā jāgratsuptasuṣuptākhyāḥ, tattadvilakṣaṇamātmanaḥ svaṃ
tattvaṃ śuddhaṃ caitanyam . sa evānena vyākhyāvikalpena paramātmā vimuktaḥ sarvajña eva vyākhyāto
veditavyaḥ .
karaṇātmānaṃ kāryātmānaṃ ca vyākhyāsyāmaḥ, tatra tāvanmahāmohetyādi yāvat karaṇātmā . darśana-
cāritramohodaye yasmāt suptā mithyādṛṣṭayo'cāritrāśca prāṇinastasmād mahāmoha eva nidrā, tadudaye
svāpaḥ, tatkṣaye vibodhaḥ . yathoktam—
yadā tu manasi klānte buddhyātmānaḥ śramānvitāḥ .viṣayebhyo nivartante tadā svapiti mānavaḥ ॥ carakasaṃ॰ 1 . 21 . 35 iti .
tasyā nidrāyāḥ kṣayopaśamo'nantānāṃ puruṣapariṇatyāpannāṣṭādaśavidhatadghātikarmaṇāmuditānāṃ kṣayādanuditānāmupaśamāllabdhiśaktirutpadyate tasminneva puruṣe jñānadarśanavīryavikalpā, tayā ghātikarmakṣayopaśamaśaktyā nirvartitāni kṛṣṇasāraśabalapakṣmapuṭākāreṇa cakṣuḥ śeṣendriyāṇi ca yathāsvamākāraiḥ, tānyeva copakṛtāni upakaraṇatvena masūrakakṣuraprātimuktacandrakayavanālikānekasaṃsthānaiḥ, tatastatpratyayaṃ labdhijanitanirvṛttyupakaraṇendriyapratyayaṃ caitanyamupayogo jāyate, labdhyupayogau bhāvendriyam tattvārtha॰ 2 . 18 iti vacanāt .
tacca pratyakṣādipratyavekṣaṇātmakatvāt, ādigrahaṇādanumānāgamātmakatvājjāgradavasthā, saiva
karaṇātmā . suptajāgradavasthayoścāntarāvasthā suptajāgarikā, tatra svapnadarśanaṃ bhavati . yathoktam --ṇo sutte
sumiṇaṃ pāsati, suttajāgariyā+e vaṭṭamāṇe sumiṇaṃ pāsati bhagavatīsū॰ 16 . 5 . 577 . sā cāpi jāgrada

cetanātmā suptatvād dravyapuruṣavat . tathānadhyavasāyo'pi viśiṣṭasvāpo jñānameva
cetanātmakatvājjāgaritavat, cetanācetanāt saṃśayādivat suptavat .
vasthā karaṇātmākhyā cetanātmā cetanā evātmā, tasyaivārthasya jāgaraṇātmatvāt . dravyapuruṣavat,
dravyapuruṣo bhūto bhāvī vā yathāyaṃ rājāsīd bhaviṣyati veti rājaiva ityucyate karacaraṇagatacakrapadmādyākṛtirekhādilakṣaṇadarśanāt, tadeva hi hihi śarīramanubhūtarājyaṃ bhaviṣyadrājyaṃ vā rājā tathā karaṇātmānaḥ
svapanto jāgrato vā cetanātmaiva . anupayukto vā dravyapuruṣaḥ, tasmin jñeye'nupayuktatvāt, yathānupayukta
odane'nātmatvena pariṇamita ātmasvarūpajñānatvenāpariṇamito dravyapuruṣo dravyātmaiva tathā karaṇātmā jñānopayogarahito'pi cetanātmaiveti . evaṃ tarhi paramātmanaḥ śuddhacetanātmatvāt sarvātmakatvācca tasya karaṇātmāvasthānupapattiriti cet, netyucyate, caitanyasya sarvātmakatāyāmapi sanidragrahaṇāt suptotthitasya sāvaśeṣanidrasyeva
yajjñānaṃ sā jāgarāvasthā karaṇātmā, vyapagatanidrasyeva sarvajñāvasthā, ityanayoḥ karaṇātmaparamātmāvasthayorviśeṣaḥ . syānmatam--arthasvarūpāgrahaṇāt karaṇātmāvasthāyāḥ paramātmātyantavairūpyamiti, etaccāyuktam,
kasmāt ? arthasya ca tathā tathā tattvājjñānameva, sa hyarthaḥ puruṣasṛṣṭeranekarūpatāyāḥ pratipāditatvādekātmaviparivarto'pyanekarūpa eva tena tena prakāreṇa tasya bhavanāt tathā tathā tattvāt, tadapi karaṇajñānaṃ
jñānameva karaṇamapi jñānameva vā jñānaviparivartatvāt . evaṃ tāvajjāgradavasthā karaṇātmā jñānameva .
yathā cedaṃ jñānaṃ tathā jāgradavasthāśeṣaḥ suptāvasthāprārambhamātraṃ suptāvasthā, sāpi jñānameva
saṃśayādi īṣatsuptatā, ayamapi karaṇātmā saṃśayādi jñānam, ādigrahaṇād viparyayānadhyavasāyau . sā
ca suptāvasthāpi satīṣatsuptatā jñānameva, pūrvavadeva sarvātmakatāyāṃ vastunastathā tathā tattvāt . sthāṇuḥ
syāt puruṣaḥ syāt ? ityūrdhvatāsāmānyasya vastutvāt, yadi sthāṇurvayonilayanādiviśeṣāt yadi utthāyopaviṣṭatvakaracaraṇacalanādiviśeṣāt puruṣa ityubhayathāpi tasya vastunastathā tathā tattvāt sthāṇutvapuruṣatvābhyām . tathā viparyayo'pi jñānameva tathā tathā tattvādarthasya sthāṇupuruṣatvābhyāṃ viparyayeṇa ceti saiva
vyākhyātrāpi, sādhanam --cetanātmā suptatvād dravyapuruṣavat, pūrvavadeva vyākhyā suptatvaṃ jāgrattvaṃ vā
cetanasyaiva bhavati nācetanasya kasyacit . yathā caitajjñānaṃ tathānadhyavasāyo'pi, na adhyavasāyo'nadhyavasāyo'nabhivyaktabodhaḥ, so'pi saṃśayaviparyayābhyāṃ viśiṣyamāṇaḥ svāpaḥ suptatvājjñānameva, cetanātmakatvājjāgaritavat, yathā jāgaritāvasthā jñānameva cetanātmakatvāt tathānadhyavasāyo'pi . cetanācetanāt, yasmāt tadeva cetanamacetanaṃ ca tasyaiva bahvacetanatvādalpacetanatvāccetanaṃ ca tadacetanaṃ ceti
vigrahāccetanāyā evācetanādvā, saṃśayādivat, ādigrahaṇādviparyayanirṇayau gṛhyete tadvaccetanācetanājjñāna

yathā caitat tathānadhyavasāyamapi dravyendriyapṛthivyādi kāryātmā jñānameva,
suṣuptāvasthātmakatvāt, hālāhalānuviddhamadirāpānāpāditanidrāprasuptavadanadhyavasāyavat . yo'sau puruṣastadeva tat, tenātmatvena pariṇamitatvāt taddravyatvād bhūmyabādivrīhitvavat, tatkāryatvāt paṭatantuvat, tena vinā'bhūtatvāt tadvyatirekeṇā-
mevānadhyavasāyaḥ . athavā suptavat, yathā hi supta ucchvāsaniḥśvāsādikriyāsu avyaktaṃ cetayamāno'pi
jñātaivamanadhyavasāyo'pi karaṇātmaiva vyaktataraḥ svāpaḥ viśiṣṭasvāpa ityarthaḥ . evaṃ karaṇātmā vyākhyātaḥ .
idānīṃ kāryātmā vyākhyāyate --yathā caitadityādi . yathā caitadanantaravyākhyātamanadhyavasāyaviparyayasaṃśayāvitathapratyakṣādi jñānaṃ caitanyaṃ tathānadhyavasāyamapagatādhyavasāyamanadhyavasāyamacetanābhimataṃ
dravyendriyapṛthivyādi kāryātmā ātmā, ātmanaivātmatvena pariṇamitatvādityādayo hetavo vakṣyante . sā
ca suptāvasthā dravyendriyam, nirvṛttyupakaraṇadravyendriye vyākhyāte prāk, te ca puruṣeṇātmatvena pariṇamite .
bhāvendriyaṃ tvātmaiva labdhiyukta upayukto vā . pṛthivyādi ca viparivartamānātmatvapariṇāmāpannameva, pṛthivyaptejovāyuvanaspatidvīndriyādi tat kāryātmā suṣuptāvasthā, tadapi jñānātmakameva suṣuptāvasthātmakatvāt,
hālāhalānuviddhamadirāpānāpāditanidrāprasuptavat, yathā hālāhalaviṣeṇa sadyomārakeṇānuviddhāṃ madirāṃ
pītvā tadāpāditāyā nidrāyā vaśamupagamya suṣuptaścetana eva sanna kiñcit cetayate puruṣastathā dravyendriyapṛthivyādi kāryātmā . athavā anadhyavasāyavat, yathā jāgarādipūrvavyākhyātāvasthābhyo viśiṣṭā
suptāvasthānadhyavasāyākhyā jñānameva tadvat kāryātmāvasthā dravyendriyapṛthivyādi jñānameva . yathā nidrānidrānidrā-pracalā-pracalāpracalā-styānarddhivedanīyānāmuttarottarotkarṣabhedādāvṛtajñānaśakterācaitanyaviśeṣastadāvaraṇāpagamaviśeṣāpāditacaitanyaviśu tkarṣaviśuddhyutkarṣaparyantaprāptasārvajñyavadvā caitanyāvaraṇaprakarṣaparyantaprāptaṃ pṛthivyādi jñānameva . karmaṇaścāṣṭavidhasya saprabhedasya puruṣapariṇāmaikyāpatterjñānātmatvamiti caitanyameva pṛthivyādeḥ .
ata āha --yo'sau puruṣastadeva tad dravyendriyapṛthivyādi, tenātmatvena pariṇamitatvāt .
ko vātra bhedaḥ pariṇāmakapariṇamyayoḥ ? ityāha --taddravyatvāt, sa eva dravyaṃ taddravyaṃ saprabhedaṃ karma,
tasmāt taddravyatvāt . bhūmyabādivrīhitvavat, yathā bhūmyambvādyeva vrīhirvrīhitvena pariṇatatvāt taddravyatvād
vrīhirbhūmyādireva bhūmyādibhirevātmatvena pariṇamitatvād vrīhirbhūmyādireva tathā pṛthivyādi puruṣa eva
cetanātmakaḥ . itaśca yo'sau puruṣastadeva tat tatkāryatvāt, yad yasya kāryaṃ tadeva tat paṭatantuvat,
yathā tantūnāṃ kāryatvāt paṭastantureva tathā puruṣa eva pṛthivyādi, puruṣapūrvakatvapratipādanasya kṛtatvāt .
itaśca tena vinā'bhūtatvāt, tadeva tat tena vinā'bhūtatvāt, yad yena vinā na bhavati tadeva tat,

bhāvāt taddeśatvācca ghaṭasvatattvapratyagrāditvavat .
caitanyādātmā pṛthivyādisuṣuptāvasthāyā viparyayeṇa vṛtto rāgādyupayukta
upayogasvātantryeṇa baddhvātmanātmānamasvatantrīkaroti, karmabandhena rūpādimattvamanādyanantaśa āpadyate . anādyanantaśaḥ sūkṣmasthūlaśarīrādirūpādimattvaṃ pratipadyate
yathā rūpādaya eva pṛthivyādayaḥ pṛthivyādaya eva rūpādayaḥ, te'nyonyairvinā na bhūtatvādanyonyātmakāstathā
puruṣa eva kāṣṭhādyapi . kiñcānyat, tadvyatirekeṇābhāvāt, yaddhi yadvyatirekeṇa na bhavati tadeva tat,
yathā ghaṭasvatattvapratyagrāditvam . taddeśatvācca, tasya deśastaddeśaḥ, tatpuruṣasyaiva deśo'vayavaḥ svātmā rathyāpuruṣapāṇyādivat, taddeśatvaṃ sṛṣṭestatpūrvakatvāditi hetuḥ . yo yaddeśaḥ sa tatsvatattva eva, kimiva ?
ghaṭasvatattvapratyagrāditvavat, yathā ghaṭasya pratyagrayuvamadhyamapurāṇatā ca ghaṭasvatattvameva tathā pṛthivyādya
cetanamapi cetanapuruṣasvatattvameva . yaduktamacintyaprabhāvāmūrtasūkṣmājñakāraṇarūpādimūrtasthūlaviparivartavat puruṣaviparivartamātraṃ pṛthivyādīti yuktyopapāditam .
tatraiva punaḥ saṃsārasiddhyai yuktyopapādanārthaṃ prastūyate --caitanyādātmetyādi yāvad viparivartānantyavat . cetanabhāvaścaitanyam, tasmāccaitanyādātmā pṛthivyādisuṣuptāvasthāyā viparyayeṇa vṛttastata
īṣadviśuddhāvastha ityarthaḥ, caitanyasya rāgādivipariṇāmād rāgāderbandhakāraṇatvāt tadupayukta upayogasvātantryeṇa, upayogo hi cetanā, tasya svātantryaṃ kartṛtvāt, mithyādarśanāviratipramādakaṣāyayogā bandhahetavaḥ tattvārtha॰ 8 . 1 iti vacanād rāgādyātmakakaṣāyavikalpātmakatvānmithyādarśanādīnāṃ tena svātantryeṇa
baddhvātmanātmānamasvatantrīkaroti, tenaiva ca svayaṃ kṛtena bandhena asvatantrīkriyate madyeneva svayaṃ pītena
madyapaḥ, svayaṃ pūritavegayā ḍolayeva vā puruṣo bhramyate karmaḍolayā, karmabandhena rūpādimattvamanādyanantaśa
āpadyate . evametadubhayaṃ santatyā'nādyanantaṃ ca dravyārthatayā, yathoktam --puvviṃ bhaṃte ! kukkuḍī pacchā
aṃḍa+e ? puvviṃ aṃḍa+e pacchā kukkuḍī ? rohā ! jā sā kukkuḍī sā kato ? aṃḍagāto . je se aṃḍa+e se kato ?
kukkuḍīto . evaṃ rohā ! puvviṃ pi ete pacchā vi ete, do vi ete sāsatā bhāvā, aṇāṇupuvvī esā
rohatti bhagavatīsū॰ 1 . 6 . 53 . tathā savvajīvā ṇaṃ bhaṃte ! ekkamekkassa mātattā+e pitittā+e bhātittā+e
bhajjattā+e puttattā+e dhītittā+e ? gotamā ! asati aduvā aṇaṃtakhutto bhagavatīsū॰ 12 . 7 . 458
ityādi . tacca dvividhaṃ rūpādi--sūkṣmaṃ sthūlaṃ ca . karmādi sūkṣmam, ādigrahaṇāducchvāsaniḥśvāsabhāṣāmanastvādikārmamanastvādi kārmaṇataijasāhārakaśarīrādi ca tadātmatvagatyā . sthūlaṃ pṛthivyādi audārikavaikriya

caitanyaṃ kāryātmatvād mṛddhaṭakapālaśakalaśarkarādhūlipāṃśutruṭiparamāṇurūpādiparamāṇvādidravyāditvaviparivartānantyavat .
nanvevamanādyanantatve sati aviveke caitanyarūpādimattvayostulye kimarthaṃ jñānātmakamityucyate, kiṃ rūpādimadātmakamiti nocyate sarvam ? naivaṃ parigrahe'pi kaściddoṣaḥ, asyaivārthasya sisādhayiṣitatvāt . tathāhitathā hi--jñasyaiva bhavanasyopapattestadanvayācca
deśakālābhyāṃ bhavanaṃ sidhyati . tadbhinnapadārthaparigrahe tu ghaṭabhavanaṃ na sidhyati .
śarīrātmakatvagatyā tadātmatvāt . etat prakriyayaiva pratipāditamapi sukhagrahaṇārthaṃ pratijñāyate --anādyanantaśaḥ
sūkṣmasthūlaśarīrādirūpādimattvaṃ pratipadyate caitanyamiti . kutaḥ ? kāryātmatvāt, kāryātmatvaṃ ca
tasya siddhaṃ rūpādipṛthivyādibhedarūpeṇa viparivṛtteḥ sādhitatvāt, iha tvanādyanantaśaḥ seti sādhyate, yo yaḥ
kāryātmā sa so'nādyanantaśo viparivartamāno dṛśyate, tadyathā mṛdghaṭetyādi, dravyaṃ mṛd bhavati, mṛd ghaṭo
bhavati, ghaṭaḥ kapālāni, tataḥ krameṇa śakala-śarkarā-dhūli-pāṃśu-truṭi-paramāṇavaḥ, tato rūpādayaḥ,
rūpādibhyaḥ punarutkrameṇa paramāṇvādayo yāvaddravyāditvaviparivartānantyam . ādigrahaṇād guṇakarmasattāditvena viparivartavat . evaṃprakārasya bhavanasya svajātyaparityāgarūpasya deśakālabhedaikāntābhyupagame'nantaraṃ
vakṣyamāṇadoṣatvānnānyathaitaditi pratipattavyam .
atrāha --nanvevamityādi . nanvevamanāditvāt kukkuṭyaṇḍakayorivānantatvācca kutsitā kuṭiḥ kukkuṭirityarthe kukkuṭiśabdasya śarīrārthavyākhyānācca muktasyāpi rūpādyarthajñānapariṇāmādaviveke caitanyarūpādimattvayostulye kimarthaṃ jñānātmakamityucyate, kiṃ vā kāraṇaṃ rūpādimadātmakamiti nocyate
sarvam ? viśeṣaheturvā vācya iti taddarśayannāha paraḥ --nanvevamanādyanantatve satīti gatārtham . ācārya
āha --naivaṃ parigrahe'pi kaściddoṣaḥ, kiṃ kāraṇam ? asyaivārthasya sisādhayiṣitatvāccaturavasthātmakatvāt
tasya, tata eva rūpādidravyendriyapṛthivyādirūpaḥ sa evocyate, tathā ca sṛṣṭeḥ pūrvamuktatvāt .
āha--cetanācetanayoraikyāpādanaprastuteḥ jñaḥ puruṣaḥ, tanmayaṃ cedam, sa eva svatantro bhavati iti 
ca viśeṣya jñagrahaṇaṃ svatantragrahaṇaṃ ca kimarthamiti . ācārya āha --tathāhītyādi, bhāvayiṣyate .
bhavatīti bhāva ityuktam, bhāvasvarūpapradarśanārthaṃ tu yo bhavati sa vācya iti jñagrahaṇam, tadapi tathāhītyādinā ca evaṃ ca kṛtvā yat prāguktaṃ deśakālabhede bhavanābhāvadoṣo vakṣyamāṇaḥ iti tatparihāreṇa
jñasyaiva bhavanasyopapattestadanvayācca sarvadeśakālātmasānnidhyād deśakālābhyāṃ bhavanaṃ sidhyati,
tathā hi vastu bhavatīti śakyaṃ vaktum . tadbhinnetyādi, deśakālabhinnapṛthivyādibhedabhūtapadārthaparigrahe
tu anyathā tu ghaṭabhavanaṃ yadetat pratyakṣasamprasiddhaṃ tadapi na sidhyati .


deśabhedapratyayena tāvad grīvādibhedabhāve ghaṭabhavanaṃ na . śvetikādyekadeśabhāve
na mṛt . aśmādibhedānna pṛthivī . pṛthivyādibhedānna dravyaṃ guṇakarmabhedādvā . dravyādibhedānnaikaṃ sattvam . kālabhedapratyayenāpi pratikṣaṇamavyapadeśyabhavanāt katarad ghaṭabhavanam, mṛdbhūtavrīhyādyambvādikālabhinnabhāvabhede mṛdabhāvāt parato'pi kapālādipāṃśuvrīhyādibhūteḥ . ghaṭādisarvātmakasyaikasya sattvasyābhāvāt pratyekatvasya cetaretarāsattvātmakatvāt kuto bhavanaṃ bhaviturghaṭādeḥ ?
yathā tu rūpādibhedena sarvabhedaparyantaṃ bhedaṃ vidhāya vijñānamātrameva vyavasthāpyate

tat katham ? deśabhedapratyayena tāvadityādi, grīvāpṛṣṭhakukṣibudhnauṣṭhādīnāṃ deśabhinnānāṃ kapālaśakalādīnāṃ ca yāvat paramāṇuśo rūpādiśo nirupākhyatvaśaśca bhedabhāve ghaṭabhavanaṃ na, sidhyatīti
vartate . evaṃ na śvetikāpītikādyekadeśabhāve mṛt . aśmādibhedānna pṛthivī . pṛthivyaptejovāyvādibhedānna dravyaṃ guṇakarmabhedādveti, tadeva hi dravyaṃ rūpagamanādiguṇakarmabhedād yāvannirupākhyatvabhedāt samudāyābhāvāccāsambandhānna dravyam . dravyādibhedād dravyaguṇakarmanānātvād naikaṃ sattvam .
evaṃ tāvad deśabhede ghaṭabhavanaṃ na syāt, dravyādīnāmanupapatteḥ .
kālabhedapratyayenāpi pratikṣaṇamavyapadeśyabhavanāt katarad ghaṭabhavanaṃ kṣaṇe kṣaṇe'tyantamasambaddhāyaḥśalākākalparūpādyātmakatvānupapatteḥ ? kiṃ kāraṇam ? mṛdbhūtavrīhyādyambvādikālabhinnabhāvabhede mṛdabhāvāt, asmanmatena mṛdbhūto vrīhyādirambvādiścaika eva kālāntarāvasthāne sati tatpariṇāmopapatteḥ, tvanmatena tu kālabhinnabhāvabhede kṣaṇe kṣaṇe navanavārthāsambandhād bhāvabhede vrīhireva vinaṣṭo mṛnna bhavati, na
codakādi vinaṣṭaṃ mṛd bhavatīti nirbījatvānmṛdabhāvaḥ . mṛdabhāvācca ko ghaṭaḥ ? bhavanaṃ vā kiṃ syāt ?
asmākaṃ tu sāmānyānvayād vrīhyādaya udakādaya eva vā mṛd bhavati ghaṭo bhavatītyādi yujyate, parato'pi
kapālādipāṃśuvrīhyādibhūteḥ, ghaṭabhavanāt parato'pi ghaṭa eva kapālādi bhavati, kapālāderapi parato
yāvaccharkarābhavanāt, pāṃśvāderapi parato vrīhyāderbhavanāt . tasmād ghaṭādi sarvātmakameva bhavati . na
cedetadiṣyata evamprakārakaṃ bhavanaṃ tata evaṃ ghaṭādisarvātmakasyaikasya deśakālavyāpinaḥ sattvasyābhāvāt
tvanmatenaiva pratyekatvasya ceṣṭasya tvayā itaretarāsattvātmakatvāt kuto bhavanaṃ bhaviturghaṭādeḥ ? ghaṭaḥ
paṭātmanā nāsti paṭo'pi ghaṭātmaneti deśataḥ kālataśca prāk paścādvā na sa eveti na paṭo'sti na ghaṭa
iti pratyekaṃ bhinnatve bhāvānāmabhāvāt ko ghaṭaḥ ? kiṃ vā bhavanam ?
yathā tu rūpādītyādi yāvadasmadupavarṇanavadevābhihitaṃ bhavati . yaiśca varṇyate vijñānamātratvaṃ
deśabhedād ghaṭo bhidyamāno rūpādibhedena bhidyate yāvad nirupākhyaśaḥ kālabhedena ca bhidyamānaḥ paramaniruddhakṣaṇotpattivināśanirupākhyaśo bhidyata iti taiḥ sarvabhedaparyantaṃ bhedaṃ vidhāyāpi vijñānamātrameva

tathāsmadupavarṇanavadevābhihitaṃ bhavati . jñānasyāpi tvabhāvābhyupagame rūpādyapalāpabījanirūpaṇādinirmūlatvāt pratyakṣādivirodhāḥ .
ata evoktavat sarvatra sannipatyārāddūrādupakāritvebhya ātmabuddhīndriyaprakāśarūpaghaṭauṣadhāhārādiṣu jñānavṛttirbhavati . anvāha ca--puruṣa evedaṃ sarvaṃ yad bhūtaṃ yacca bhāvyam .utāmṛtatvasyeśāno yadannenātirohati ॥ śuklayaju॰ saṃ॰ 31 . 2
nānyatkiñciditi vyavasthāpyate . yathā tu tad vyavasthāpyate tathāsmaduktavadupavarṇitamabhinnamekaṃ vijñāna-
mityuktaṃ bhavati, tataśca rūparasādighaṭapaṭādiviśvabhedātmakatvāt tasya, rūpādiparasparaviviktatve tu tadvijñānānvayābhāvād rūparasādibhedaparikalpanābhāvastadaṃśakalpanābhāvo nirupākhyatvakalpanābhāva iti vijñānamātratā na bhavati .
atha kaścid brūyāt--tadapi vijñānamasat sarvabhāvaśūnyatvāditi, etaccāyuktam, jñānasyāpi
tvabhāvābhyupagame rūpādyapalāpabījanirūpaṇādinirmūlatvāt pratyakṣādivirodhāḥ, rūpādayo na
santīti yadapalāpabījaṃ nirūpaṇaṃ tadapi nāstīti rūpādipratiṣedho na sidhyati, pratyakṣataśca svānubhavena rūpasya
nirūpaṇamupalabhyate pratisvam, ādigrahaṇādāsvādanaghrāṇasparśanaśravaṇānubhavā upalabhyante, ataḥ pratyakṣavirodhaḥ .
tadanusmaraṇadarśanādanumānavirodha ādigrahaṇāt, anusmaraṇaṃ hi svayamanubhūtasyārthasya nānanubhūtasya . tasmādavaśyamātmā jñānasvabhāva ekaḥ sarvabhāvavyāpī viparivartamāno'vasthitaḥ kāraṇamiti siddham .
ata evoktavadityādi . etasmādeva ātmavyāptiviparivṛttivyavasthitatvāddhetoruktena tulyamuktavad
rūpādīnāṃ tattvād rūpaṇātmakatvājjñānasvabhāvātmāvasthāviśeṣamātratvāt sarvatra sarvabhāveṣu eṣa viśeṣastasyaiva
kāraṇapadārthasyopakāraviśeṣebhyo'paro draṣṭavyaḥ--sannipatyopakāriṇī buddhirātmanaḥ sākṣādavyavahitā bhāvānāṃ
svaparivartaviśeṣāṇāmupabhoge, bhoktā tu svayameva svaparayoḥ . ārādindriyāṇi karaṇatvāt dūrāt prakāśādayo'nugrāhakā indriyāṇāṃ davīyāṃso rūpādayo daviṣṭhā ghaṭādaya auṣadhavyañjaauṣadhābhyañjanādīni indriyāṇāṃ pāṭavajananādupakāryupakāritvena tadupodvalakarāścāhārāḥ sarvabhāvagatāsu jñānavṛttiṣvityata āha --sarvatra sannipatyārāddūrādupakāritvebhyo hetubhya ātmabuddhīndriyaprakāśarūpaghaṭauṣadhāhārādiṣu jñānavṛttirbhavatīti .
anvāha ceti jñāpakam, etasminnarthe pūrvoktameva jainairvakṣyamāṇajñāpakārtham eko'pyahamaneko'pyaham
bhagavatīsū॰ 18 . 10 . 647 ityādikam, ato'pi laukikastadanusāreṇāha na svamahimneti . puruṣa evedamityādi, evetyavadhāraṇe, bhavituranyasyābhāvāduktavat tasyaiva ca bhavanāt . idamiti dṛśyaspṛśyādi indriya

ata eva tasya sarvatvasamprasiddhyā ātmādyākhyatā, mṛdanuttīrṇaghaṭapiṭharādivad bhvastyarthādibhyaḥ sarvasyānuttarāt sarvasyāsāvātmā svarūpaṃ tattvamityarthaḥ .
gocaraṃ liṅgagamyaṃ vā nirdiśati . sarvamityaśeṣaṃ tasyaiva sāmānyaviśeṣabhedaprabhedānantye'pi saṅgṛhītaṃ buddhyā .
idaṃ ca deśataḥ pradarśanam --idaṃ sarvamiti . kālatastu bhūtaṃ bhāvyamiti atītānāgatavartamānānāṃ pradarśanam,
bhūtaśabdasya vartamānātītavācitvāt . uta paśya prekṣasvetyarthaḥ . amṛtatvasya akṣayatvasya īśānaḥ
prabhavitā, sa hyakṣayo'jaro'maraḥ puruṣo jñānasyāvināśitvāt so'kṣayatvamanubhavatītyarthaḥ . yathoktam —
akkharassa aṇaṃtabhāgo ṇiccugghāḍita+o savvajīvāṇaṃ nandisū॰ 42 ti . tadvyākhyānanidarśanaṃ ca
taṃ pi jadi āvarijjijja teṇa jīvo ajīvayaṃ pāve .suṭṭhu vi mehasamudaye ho+i pabhā caṃdasūrāṇaṃ ॥ nandisū॰ 42 iti .
yaditi yasmāt kāraṇādannenātirohati, adyate bhujyate'śyata ityannaṃ pudgaladravyaṃ tenaivātmanānādyanantaśo'pi viparivartitatvāt, tenānnenāsāvatirohati vardhata upacīyate tatsvārūpyād bālaka iva navanītāhāreṇa
tena jñānakriyayorupaṣṭambhopalambhāt karaṇakāyavivṛddheśca . yathoktam --annaṃ vai prāṇāḥ, annamayo hyayaṃ puruṣaḥ,
puri śayanāt puruṣaḥ  , nājñasyaitat sarvaṃ ghaṭate'tirohati bhṛśaṃ rohatīti .
kiñcānyat, ata evetyādi . etasmādeva kāraṇāt sarvatvasiddhistasya tattvajñānasvarūpasya, tayā ca
punaḥ sarvatvasamprasiddhyā ātmādyākhyatā . satatamatati gacchati jānīte pariṇamatīti cātmā . sato
bhāvaḥ sattvam, sa eva san bhavati cetyarthaḥ . bhūtastathā sadā bhavatīti vā . puri śayanāt puruṣaḥ śarīre
jagati vā svavijṛmbhitavikalpātmake . pūraṇād galanācca pudgalaḥ pumāṃsaṃ gilatīti vā pudgalaḥ, jīvaśarīratayā
vibhajya bhoktṛbhogyabhāvād vṛddhihānibhyāmutpattivināśābhyāṃ pūraṇagalanābhyāmityarthaḥ . jāyate taistairbhāvairiti jantuḥ . pañcendriyamanovākkāyabalāyurucchvāsaniḥśvāsākhyadaśaprāṇadhāraṇāt prāṇī jīva iti cocyate
ityevamādyabhikhyāḥ sarvatve sati ghaṭante tena tena dharmeṇa vyapadeśāvirodhāt . mṛdanuttīrṇaghaṭapiṭharādivat,
yathā mṛdo'nuttīrṇā ghaṭapiṭharādayo bhavanti santi vartanta ityādibhyo bhvastyādyarthebhyo nottaranti bhavanānuttarāt sarvadhātūnāṃ ca bhvādyarthatvādevaṃ jñānasvarūpaḥ kartā bhavati asti vartate jñānasvarūpabhavanānuttarāt .
ata āha --bhvastyarthādibhyaḥ sarvasyānuttarāt, astibhavatividyatipadyativartatayaḥ sannipātaṣaṣṭhāḥ
sattārthāḥ, bhvādayaśca sarvadhātavastadarthaṃ nātivartanta iti yāvadeva kiñcidutpadyate vinaśyati vyavasthitaṃ vā
tasya sarvasyāsāvātmā svarūpaṃ tattvamityartha iti paryāyaiḥ svarūpopanayaḥ .
syānmatam--svātmani vṛttivirodhāt kathamātmanātmānaṃ sṛjatyupasaṃharati ca badhyate mucyate ca ? na
hyaṅgulyagramaṅgulyagraṃ spṛśati nāsirātmānaṃ chinattīti, etaccāyuktam, śaktibhedāt kārakabhedopapatteḥ, tantra


tantravāyakakośakārakakīṭavacca tadātmakā evaite saṃhāravisargabandhamokṣāḥ . yathā
ca sudīptāt pāvakādvisphuliṅgā bhavanti... ... ....
sa eva kalanāt kālaḥ . prakaraṇāt prakṛtiḥ . rūpaṇādiniyamanānniyatiḥ .
svena rūpeṇa bhavanāt svabhāvaḥ . yena yatra yathā yasmād yadā yadarthaṃ ca pravartitavyaṃ
vāyakakośakārakakīṭavacca tadātmakā evaite saṃhāravisargabandhamokṣāḥ, yathā tantravāyakīṭaḥ
svaśarīrajayaiva lālayā tantraṃ prasārayatyupasaṃharati ca na cānyataḥ kutaścit tathātmana eva saṃhāravisargau .
uktaṃ hi --yathorṇanābhiḥ sṛjate gṛhṇīte ca yathā pṛthivyāmauṣadhayaḥ sambhavanti . yathā sataḥ puruṣāt
keśalomānīti vā, yathā sudīptāt pāvakādvisphuliṅgā bhavanti tathākṣarāt sambhavatīha viśvam
muṇḍakopa॰ iti . bandhamokṣāvapi yathā kośakārakīṭaka ātmānaṃ veṣṭayati svaśarīravinirgatena kośena
punaśca tatraiva pralīyate kaścicca kośakaṃ chidrīkṛtya nirgacchatyevamātmano bandhamokṣau nānyata iti . kiñcānyat, yathā ca sudīptādityādi, ayamapi dṛṣṭānto'gnisvatattvānativṛttyāgnirūpasambhavāt puruṣasya tatsādharmyapradarśanārtham, yathā'nvāha --yathā sudīptāt pāvakādityādi . evaṃ tāvat puruṣa eva sarvamityuktam .
sa evocyate kālo'pi, sa eva jñatvāt kalanāt kālaḥ, kala saṅkhyāne pā॰ dhā॰ 497, 1866,
kalanaṃ jñānaṃ saṅkhyānamityarthaḥ . yathā cāhureke --kālaḥ pacati bhūtāni   iti
ślokaḥ . prakaraṇāt prakṛtiḥ sa eveti vartate . sattvarajastamaḥsvatattvān prakāśapravṛttiniyamārthān guṇānātmasvatattvavikalpāneva bhoktā prakurute iti prakṛtiḥ, yathāhureke--
ajāmekāṃ lohitaśuklakṛṣṇāṃ bahvīḥ prajāḥ sṛjamānāṃ sarūpāḥ .ajo hyeko juṣamāṇo'nuśete jahātyenāṃ bhuktabhogāmajo'nyaḥ ॥ śvetāśva॰ 4 . 1 . 55
iti . rūpaṇādiniyamanānniyatiḥ, rūpaṇāccakṣuṣo viṣayo rūpameva na rasādayaḥ, rasanād raso rasanaviṣayo na rūpādaya ityādi niyamanānniyatiḥ . svo bhāva ātmanaiva svena rūpeṇa bhavanāt
svabhāvaḥ . yathāhureke--

kaḥ kaṇṭakānāṃ prakaroti taikṣṇyaṃ vicitrabhāvaṃ mṛgapakṣiṇāṃ ca .
svabhāvataḥ sarvamidaṃ pravṛttaṃ na kāmacāro'sti kutaḥ prayatnaḥ ॥   iti .




tena tatra tathā tasmāttadā tadarthaṃ ca pravṛttiḥ . tadantareva tasya, na tato vyatiriktam,
sa eva hīdaṃ vṛttamavivṛttaṃ ca bahudhānakaṃ cetanācetanādiprabhedarūpam . anvāha ca--

tadejati tannaijati tad dūre tadupāntike .
tadantarasya sarvasya tadu sarvasyāsya bāhyataḥ ॥ śuklayaju॰ vā॰ saṃ॰ 40 . 5

arhaṇabodhanetyāderviśuddhiprakarṣaviśeṣād devatā api sa eva, yāvadarhannapi
bhavatiti sambhāvyate .
satyam . bhavanaṃ kartuḥ, bhavanasya kriyātvāt, pacivat . yattu sa jña iti

yena hetunā yatra kṣetre yathā yena prakāreṇa yasmādāśrayād vastuno yadā yasmin kāle yadarthaṃ ca
yat prayojanamuddiśya pravartitavyaṃ tena tatra tathā tasmāttadā tadarthaṃ ca pravṛttiḥ, tadyathā--rājñājñaptaḥ
sūpakāraḥ sthālyāmodanaṃ kuśūlāt taṇḍulānāhṛtya mṛduviśadamodanaṃ peyātyaipūrvakaṃ kṣutpraśamanārthaṃ ca pacatīti .
tat punaḥ pravartanaṃ tadantareva tasya puruṣasya, na tato vyatiriktaṃ bahirbhūtam . sa eva hīdam, sa eva
puruṣo yasmādidaṃ sakalaṃ jagad vṛttaṃ tataḥ prasṛtaṃ nānābhedena vivartamānam, avivṛttaṃ ca tatsvarūpāparityāgāt . bahudhānakaṃ bahūnāmāśrayaḥ . cetanācetanādiprabhedā rūpamasyeti cetanācetanādiprabhedarūpam,
yacca cetanaṃ naratiryagamaranārakādi tatprabhedāśca rūpamasya kāṣṭhakuḍyaghaṭapaṭādyacetanaṃ ca saprabhedamasya rūpam .
anvāha ceti jainamatānusāreṇaivetyarthaḥ . tadejati calati spandate, naijati na calati na spandate .
tad dūre tiryagloke'dholoke'loke ca . tadupāntike tadevāsmin pradeśe dṛśyaspṛśyādi . tadantarasya ghaṭapaṭādeḥ sarvasya vastunaḥ sākārānākāropayogalakṣaṇasyātmanastatpariṇaterapratighātāt . tadu
sarvasyāsya bāhyataḥ, tasyaivāloke'pi sadbhāvāt, sarvasyāsya iti lokagatabhāvanirdeśāt tasya bāhyamaloka
iti .
arhaṇabodhanetyāderviśuddhiprakarṣaviśeṣād devatā api sa eva, arhati sarvalokātiśayapūjā
ityarhan, budhyata iti buddhaḥ, vardhanād bṛhattvād brahmā vardhamāno vā, vyāpnotīti viṣṇurjñānātmanaiva sarvānarthān, īśanādīśvaraḥ, etebhyaśca jñānaviśuddhyutkarṣabhedebhyastatparyantaprāpteryāvadarhannapi bhavatīti sambhāvyate,
duṣprāpatvādārhantyasya sambhāvanayocyate, śeṣapadaprāptistu sulabhaiveti, tāmapi ca durāpāṃ sarvajñāvasthāṃ paramaviśuddhāṃ paramarṣyākhyāṃ sa eva prāptumarhatīti . evaṃ vidhividhinayavikalpaḥ puruṣavādaḥ .
adhunā niyativādo vidhividhinayadarśanāśrayo'bhidhīyate --satyam, bhavanaṃ karturityādi . satyaṃ
yuktametaducyate tvayā--tanna bhavataḥ svātantryamupalabhyamānaṃ pacāviva śakyamapahnotum . kiṃ kāraṇam ?

sampradhāryametat . sa yadi jñaḥ svatantraśca, nātmano'narthamaniṣṭamāpādayed vidvadrājavat .
na, nidrāvadavasthāvṛtteḥ puruṣatāyā evāsvātantryāt, āhitavegavitaṭapātavat .
nanu tajjñatvādyayuktataivaiṣā samarthyate, yuktatvābhimatatve'pi cāyameva niyamaḥ kartrantaratvāpādanāya . bhavati kartā... ... ...acetano'pi bhavati . tanniyamakāriṇā
bhavanasya kriyātvāt, yā kriyā sā bhavitureva ghaṭādeḥ paramāṇvādervā, yathā pacikriyā paktureva bhavati
svatantrasya . bhavanamapi ca kriyā, kriyātvād bhavitrā vinā na bhavati, pacivat . bhavitā ca kartā, kartā
ca svatantraḥ, kartṛtvādeva na kenacidasau bhāvyate kāryate vā svātantryāt kartṛtvāt . yattu sa jña iti sampradhāryametat, yat punarucyate svātantryāt kartā jña eva ityavadhārya tatra tvayā sahaitat sampradhāryaṃ vicārya-
masti, sarvajñameva ityayuktamityabhiprāyaḥ . kiṃ kāraṇamayuktam ? sarvajñasyaiva bhavanābhyupagame doṣadarśanāt,
kartṛtvāt svātantryamastu, ko vārayati ? sa yadi jñaḥ svatantraścetyubhayaguṇasampanna iṣyate yadi jñaḥ san
svatantro'pi syād nātmano'narthamaniṣṭamāpādayet jñatve sati svatantratvāt . ko dṛṣṭāntaḥ ? vidvadrājavat, yathā hi daivapauruṣagatijño deśakālasahāyasādhanasampannaḥ parākramavān rājā nātmano'narthamaniṣṭamaraṇaparājayādimāpādayatyevamasāvapi nātmano'narthamaniṣṭamāpādayet, dṛṣṭastvayamanartho'niṣṭo janmajarāmaraṇarogaśītoṣṇādiḥ śārīro mānasaśca śokabhayaviṣāderṣyāsūyādiḥ, tasmādayuktamasya jñatvamiti .
etacca na, nidrāvadavasthāvṛtterityādi . naitadupapadyate anarthāniṣṭāpādanānupapattirjñasyātmanaḥ iti,
kasmāt ? nidrāvadavasthāvṛtteḥ, nidrāvatyavasthā nidrāvadavasthā, tayā vṛttirnidrāvadavasthāvṛttiḥ, tasyā vṛtteḥ
puruṣatāyā evāsvātantryāt, jñasyāpi svakṛtanidrāvadavasthāvṛttivaśādasvātantryāt . āhitavegavitaṭapātavat, yathā kaścit puruṣaḥ svayameva pūritavegastaṃ vegaṃ nivartayitumaśakto vitaṭe patati tathā svatantramapi
jñamapi tat paraṃ kāraṇamātmano'niṣṭamanarthamāpādayet, ko doṣaḥ ? iti atra doṣakutūhalaṃ ced brūmaḥ --nanu
tajjñatvetyādi, nanvevaṃ tvayā nidrāvadavasthāvṛttivaśādāhitavegavitaṭapātavadavasthā'svātantryādanarthāniṣṭānayanam
iti bruvatā tajjñatvādyayuktataivaiṣā samarthyate, tena anayā pūritavegayā śīghragamanakriyayā vitaṭapāto
bhaviṣyati ityajñātatvāt, jñātatve vitaṭapātaḥ svatantrasya nopapadyata iti sa eva doṣaḥ . tasmāt
tadavasthamayuktatvam .
yuktatvābhimatatve'pi cetyādi . yadyapi svātantryajñatvāvinābhāvibhavanabalopabṛṃhitamātmamayatvamevāsya
sarvasya manyase tathāpi tu ayameva niyamaḥ kartrantaratvāpādanāya bhavatīti vākyaśeṣaḥ . kathaṃ kṛtvā tad
bhāvyata iti cet, ucyate --bhavati karteti prāgabhihitākṣarārthanyāyaṃ tadīyamevoccārayati yāvadacetano'pi
bhavatīti tvayaiva kāraṇāntarāstitvamevaṃ bruvatā samarthitaṃ bhavati kiñcidāsāmavasthānām, pacāviva jñājñasvatantrāsvatantrasvaviṣayaniyatakartṛkaraṇādhikaraṇakarmādiniyataśaktidarśanād devadattakāṣṭhasthālītandulodakādīnāṃ

kāraṇenāvaśyaṃ bhavitavyaṃ teṣāṃ tathābhāvānyathābhāvābhāvāditi niyatirevaikā kartrī .
na hi tasyāṃ kadācit kathañcit tadarthānyarūpyamekatvavyāghāti . anvāha ca—
prāptavyo niyatibalāśrayeṇa yo'rthaḥ so'vaśyaṃ bhavati nṛṇāṃ śubho'śubho vā .bhūtānāṃ mahati kṛte'pi hi prayatne nābhāvyaṃ bhavati na bhāvino'sti nāśaḥ ॥  
na ca mūrtāmūrtāditathātathāpravibhaktāpravibhaktasarvārthayāthātathyasthāpanaikarūpatvānniya-
tanniyamakāriṇā kāraṇenāvaśyaṃ bhavitavyam . kiṃ kāraṇam ? teṣāṃ tathābhāvānyathābhāvābhāvāt, devadatto'dhiśrayaṇodakasecanatandulāvapanaidho'pakarṣaṇādivyāpārasvātantrya eva niyato na jvalanasambhavanadhāraṇaviklittyādivyāpārasvātantrye, evaṃ śeṣāṇāmapi kāṣṭhādīnāṃ karaṇādisvavyāpāraviṣayasvātantryaniyamastathābhāvaḥ . teṣāmeva kārakāṇāṃ svavyāpāraviparītaśaktiḥ parasparato'nyathābhāvaḥ . tayostathābhāvānyathābhāvayorabhāvādabhāvaprasaṅgāditi yāvat . dṛṣṭau cemau tathābhāvānyathābhāvau . tasmānniyatatvānniyamakārikāraṇāpekṣaniyamā eva bhāvāḥ, tacca kāraṇaṃ nānyadato bhavitumarhati niyaterityata āha --iti niyatirevaikā
kartrī, itiśabdo hetvarthe, asmāddhetorniyamakārikāraṇāvinābhāvād bhāvaniyamasya niyatirevaikā kartrī
ityastu nirdoṣā kalpanā . katham ? yasmād na hi tasyāṃ kadācit kathañcit tadarthānyarūpyamekatvavyāghāti . jñānātmakaikakāraṇavāde pṛthivyādyacetanamakāraṇānurūpamityasti vyāghāto'vasthāsu catasṛṣvapi
kalpitāsu, kāraṇapūrvatvābhyupagamāt kāryāṇām . na hi niyaterniyamamātrasya kartryā bhāvānāṃ sārūpyavairūpyabhede'pi vyāghāto'sti . kadācidityavasthāntare'pi, kathañciditi prakārāntare'pi . tasmāt kāraṇaikatve'pi
vairūpyadoṣaparihārasamarthatvānniyatikāraṇakalpanā śreyasīti . anvāha ceti jinavacanopajīvanamevitametadapi jñāpakaṃ
pūrvavat . prāptavyo niyatibaletyādi, kṛte'pi yatne kāryavipattidarśanādakṛte'pi nidhyādidarśanasampattidarśanāt kāryasya kāraṇānurūpaguṇastadvairūpyavirodhaparihārasamartho'sti .
kimayameva guṇaḥ ? anyo'pyasti ? astītyucyate . katamo'sau ? ayatnapratipādyatāguṇaḥ, sa ca
mūrtāmūrtādyayuktaviruddhadharmāpattiparihāreṇeti taddarśayati --na ca mūrtāmūrtetyādi yāvad yatnapratipādyatvamastīti . tatropapattiḥ--ubhayathā tathātathāpravibhaktetyādi yāvad niyateḥ . tena tena prakāreṇa tathā
tathā mūrtatvena amūrtatvena cetanatvena acetanatvena saukṣmyeṇa sthaulyena ca aiśvaryeṇa dāridryeṇa cetyādinā pravibhaktānāmarthānāṃ sarvaṃ vastu jñeyaṃ sadarthaḥ ityādinā cāpravibhaktānāṃ sarveṣāmarthānāṃ yathātathābhāvo yāthā


teryatnapratipādyatvamasti . prayatnasādhyeṣvartheṣu kṛtakeṣvapi ca tadviṣayakriyāphalasya
tathāniyatervyāpitā niyatikāraṇatvasya .
paramārthato'bhedāsau kāraṇaṃ jagataḥ, bhedavadbuddhyutpattāvapi paramārthato'bhedāt,
bālādibhedapuruṣatvavat . katham ? abhedabuddhyābhāsabhāve'pyabhedābhyanujñānād bhedabuddhyābhāsabhāve'pyabhedābhyanujñānādeva vyavacchinnasthāṇupuruṣatvavat .
tathyam, tena yāthātathyena tasya tasyārthasya sarvasya niyamena tiṣṭhataḥ prayojakatvaṃ hetukartṛtvaṃ sthāpanam, taccaikarūpameva sarvatra tasyā niyateḥ, tasmāddhetostathātathāpravibhaktāpravibhaktasarvārthayāthātathyasthāpanaikarūpatvānniyaternedānīṃ niyamanamātraikavyāpārāyā niyaterhetutvapratipādanāya yatnaḥ kaścidāstheyaḥ .
prayatnasādhyeṣvartheṣu kṛtakeṣvapi ca tadviṣayakriyāphalasya tathāniyatervyāpitā niyatikāraṇatvasya . syānmatam--niyatinibaddhatvāt sarvabhāvānāṃ kriyākriyāphalayoraniyama iti, tanna bhavati,
tadviṣayasya ghaṭādiviṣayasya mṛtpiṇḍadaṇḍacakrādisādhanasya prayatnasādhyasya ghaṭātmanirvṛttirūpasya kriyāphalasya
tena prakāreṇa niyaterniyatirevātra kāraṇamiti .
idānīṃ tasyā niyateḥ svarūpaṃ cintyate--kiṃ tāvat teṣāmeva bhāvānāṃ svaṃ svaṃ rūpaṃ pratibhāvaṃ bhinnaṃ
niyatirucyate, uta abhedā sā ? iti . atra paramārthato'bhedāsau kāraṇaṃ jagataḥ, nāsyā bheda
ityabhedā . kasmāt ? bhedavadbuddhyutpattāvapi paramārthato'bhedāt . athavā ko'sau bhedo nāma
niyaterapi ? kriyāsādhyāsādhyārtharūpatvād bhāvānāṃ niyama iti cetanācetanatvādibuddhyutpattāvapi satyāṃ paramārthato niyatirityevābhinnatvādabhedā, bhedabuddhistu tadvikalpamātrabhāvāpekṣā . kimiva ? vālādibhedapuruṣatvavat, yathā bālyakaumārayauvanamadhyamāvasthābhedabuddhyutpattāvapi puruṣatvamabhinnamevaṃ niyatirapi kriyākriyāniyataphalabhedabuddhyādibhedeṣvabhinneti .
āha--kathaṃ paramārthato nāsti bhedo bhedabuddhyābhāsabhāve'syāḥ ? dṛśyamāne hi bhedabuddhyābhāsabhāve
kiñcit kriyayā sādhyaṃ kiñcinneti kiñcit svata eva kiñcit parata iti . athavā paramārthatastu bheda evāstu
satyapyabhedabuddhyābhāsabhāve satīti ācāryo dvidhāpi codite parihāramāha --kathamityādi . yadi
bhedo'bhimatastatra kathaṃ paramārthato bhedaḥ ? abhedabuddhyābhāsabhāve'pyabhedābhyanujñānāt tvayaiva,
abhedavadābhāsate bheda eveti . athābheda iṣṭaḥ kathamabhedaḥ ? bhedabuddhyābhāsabhāve'pyabhedābhyanujñānādeva . yadyekāntabuddhistvanmatena paramārthaviṣayatve tadā tadābhāsād dvidhāpi cābhedasyābhyanujñānādevā

sā ca tadatadāsannānāsannā, tasyā eva tadatadāsannānāsannanānāvasthadravyadeśādipratibaddhabhedāt, meghagarbhavat . nābhāvibhāvo na bhāvināśaḥ .
na kālādayaṃ vicitro niyamaḥ, varṣārātrādiṣvapi kvacidayathartupravṛtteḥ . na ca
svabhāvāt, bālyakaumārayauvanasthavirāvasthāḥ sarvasvabhāvatvād yugapat syuḥ, bhedakramaniyatāvasthotpattyādidarśanānna svabhāvaḥ kāraṇam . tathā tu tat tathāniyati vastu .
bhedā seti gṛhyatām . kimiva ? vyavacchinnasthāṇupuruṣatvavat, paramārthataḥ sthāṇureva vā puruṣa eva veti
vyavacchinne vastuni yathordhvatāsāmānyasyābhedasya darśanādabheda evaṃ sarvaniyatiṣu kriyā-kriyāphalarūpāsviti .
sā punarniyatirbhedābhedarūpā, kasmāt ? iti sakāraṇaṃ svarūpanirūpaṇamasyā ucyate --sā cetyādi .
sā ca niyatistadeva, sarvaniyatiṣu tasyā evāviśeṣāt . atacca, kriyā'kriyāniyatyādivailakṣaṇyāt .
āsannā, pratyakṣopalabhyeṣvartheṣu pratyāsattyā niyatatvāt . anāsannā, kāryānumānāgamagamyeṣu dūratvāt . iha
ca svargādiṣu ca tathāniyaterāsannānāsannā ca . kiṃ kāraṇam ? tasyā eva tadatadāsannānāsannanānāvasthadravyadeśādipratibaddhabhedāt, sā ca asā ca āsannānāsannā ca nānāvasthā yeṣāṃ te tadatadāsannānāsannanānāvasthā dravyadeśādayaḥ, taiḥ pratibaddhāyāstasyā eva niyaterbhedāddravyāditvena . ādigrahaṇāt kālabhāvābhyāṃ ca . saiva niyatirdravyato ghaṭarūpeṇa sā bhavati, paṭarūpeṇāsā . ghaṭāntarasyāsannā ākārapratyāsattyā,
paṭākāreṇāpratyāsannā . kṣetrato yasmiṃścakramūrdhani kriyate tasminneva yatra vā bhūpradeśe tiṣṭhati grīvādideśe vā
tatraiva nānyatreti, kālato yāvatkālena nirvartate yāvantaṃ vā kālaṃ tiṣṭhati sā kālaniyatiḥ, bhāvato yairvarṇākṛtyādibhiryathā bhavati tathaiveti niyatiḥ, evaṃ dravyadeśādipratibaddhabhedād vastuviracanā niyatyekatve'pi .
kimiva ? meghagarbhavat, yathā meghā garbhaṃ gṛhṇanto yādṛg yāvacca jalaṃ gṛhṇanti yathā ca tādṛk tāvat
tathaiva ca visṛjanti dravyataḥ, kṣetrato yatra gṛhṇanti deśe tatraiva nisṛjanti, kālato mārgaśiramāse gṛhītaṃ
vaiśākhe nisṛjantītyādi, bhāvato yathā gṛhītaṃ kṣāramadhurādi tathaiva visṛjanti sattvauṣadhivanaspatiśoṣapoṣakarādīti . tadupasaṃharati --nābhāvibhāvo na bhāvināśa iti prāktanena vṛttena gatārtham .
syānmatam--ayaṃ niyamaḥ kālāt, kālasya kramākhyatvāt pūrvottarādikālakramaniyatapariṇāmatvācca
bhāvānāmiti . etacca na kālādayaṃ vicitro niyamaḥ . kasmāt ? varṣārātrādiṣvapi kvacidayathartupravṛtteḥ . dṛśyate hyaṅkurakiśalayapatrapuṣpaphalagarbhaprasavādivyabhicāro vanaspatyādīnāṃ sattvānāṃ ca svataḥ prayogataśca
varṣāśaraddhemantaśiśiravasantanidāgheṣu svapariṇāmakāleṣvapravṛttidarśanādasvakāleṣu ca kvacit pravṛttidarśanāt .
yadyapi manyeta svabhāvāditi, tanna ca svābhāvādityādi yāvadabhyupagamavirodhaḥ . vanaspatisattvāderbālyakaumārayauvanasthavirāvasthāḥ sarvo'sāvasya svo bhāvaḥ svabhāva ityato bālādikāla eva

tadanabhyupagame sarvāviveke'vasthāsvabhāvādyabhāvādabhyupagamavirodhaḥ .
yathā loka ityekatva eva parvatādyākārāvagraho yathā jñānamekatve'pyanekabodhyākāraṃ bhavati anyathā jñānātmalābhābhāvāt tathā niyamātmakatvāt sā vrīhirityekasmin vastunyekā anekā cāṅkurādi bhavati .
utpātādiṣvaniyamadarśanādaniyatikāraṇatvam, dṛṣṭaṃ hi prasavādivaikṛtamiti
cet, na, atrāpi tathāniyativaśena... ... ...prasavādidharmavyatikrama upalabhyate .
yuvatādyavasthā yugapat syuḥ, na ca bhavanti . tasmād bālakāla eva yuvādiyugapadabhāve bhedakrameṇa niyatā
yāstāsāmavasthānāmutpatteḥ sthiteścyuteśca darśanānna svabhāvaḥ kāraṇam . kiṃ tarhi ? niyatireva kāraṇama-
bhyupagantavyam, tathā tu tena hetunā tena prakāreṇa dṛṣṭotpattyādyavasthābhedakramaniyamena tat tathāniyati
vastu . tadanabhyupagame sarvaviveke sarvāvasthānāmaviveke'bhyupagamyamāne svabhāvādyabhyupagame sati tā
avasthā na syuḥ, te cāvasthārūpāḥ svabhāvā na syurdevadattāderbālyādyāḥ suptādyā vā, tato'vasthāsvabhāvādyabhāvādabhyupagata eva svabhāvo na syāt . tato'bhyupagamavirodhaste jāyate svabhāvavādinaḥ . ādigrahaṇāt tattadavasthāsahavartinaḥ pāṇyādyavayavasvabhāvasya rūpādibāhyaguṇasvabhāvasya paṭujaḍatādyāntaraguṇasvabhāvasya
vā'bhāvādabhyupagamavirodhaḥ . athavā ādigrahaṇāt kālasyāpi pūrvoktanyāyena yugapadabhāvena vā'bhāvādabhyupagamavirodhaḥ kālakāraṇino'pi . tasmādidaṃ prāptamabhyupagantuṃ tadviniyamo niyateranyato nāvatiṣṭhata iti .
tasyā eva niyaterekatvānekatvavirodhaparihārārthaṃ dṛṣṭāntamāha --yathā loka ityekatva eva parvatādyākārāvagrahaḥ . eka eva lokaḥ saritsamudramahīmahīdhragrāmārāmādibhirākārairavagṛhyamāṇo bhidyate tathā
bhedābhedarūpeṇa niyatiḥ, etad bāhyaṃ nidarśanam . āntaraṃ tu yathā jñānamekatve'pyanekabodhyākāraṃ
bhavati . kiṃ kāraṇam ? anyathā ghaṭapaṭādyākāramantareṇa jñānātmalābhābhāvāt . etasyodāhṛtasyārthasya
bhedābhedasvarūpabhāvaneyamucyate --tathā niyamātmakatvādityādi yāvadaṅkurādi bhavatīti . sā niyatirvrīhirityekasmin vastunyekā mūlādibhede vāṅkura ityevābhinnā . aṅkurakiśalayapatrakāṇḍāditvādyavasthābhedād
bhinnā rūparasādibhedādvā bhinnā . anekasmiṃśca pṛthivyambuvāyvādisvarūpe'rthe pṛthivyādīnāmeva tadbhāvāpattervrīhirityekatvādabhedā . ekāpi satī bhinnā, anekāpi satī na bhinnā tathātathāniyatārthavaśāt .
dravyadeśakālabhāvānāmutpātādiṣvaniyamadarśanādaniyatikāraṇatvam, dṛṣṭaṃ hi prasavādivaikṛtam, ādigrahaṇāt prasavanilayāhārakriyāprakṛtivaikṛtāni, naratiraścāṃ viparyayeṇa saṅkhyākṛtivarṇāvayavā

vastusvabhāvavyatikramaśca niyativaśādeva . kiñcit sadasādhyam, kiñcidasadasādhyam, kiñcidasat sādhyam, kiñcicca sat sādhyam . sadapi cākāśaṃ bhūgandhavadanabhibhavaṃ santamasasthaghaṭavat pradīpādineva avyaṅgam . idaṃ tu tadvyavasthāviparītaniyati vandhyāputrādyasādhyameva, kriyā hi sādhaneṣu vartamānā santamarthaṃ sādhyamāviśati pratyarthaniyatatvāt sādhanānuṣaṅgasya, sādhyasyābhāvādvandhyāsutādeḥ strīpuṃsasamprayogakriyā kimāviśatu ? idaṃ punarasat sādhyaṃ ghaṭādi prāk tathā'vṛttam . idama-
dijanmāni abhakṣyabhakṣitvaṃ grāmyāraṇyakajalasthalajanmanāṃ taccāriṇāṃ ca vasatyādiviparyayaḥ . roṣakṣamādiśīlaviparyayaḥ . palitasyaivotpattirityādyavasthāviparyayaḥ . varṇagandhādisvabhāvaviparyayaḥ . ityevamādivaikṛtadarśanānna
niyatireva kāraṇamiti cet, netyucyate, atrāpi tathāniyativaśenetyādi yāvadvyatikrama upalabhyata
iti sāpi tādṛśī niyatireva kāraṇamiti .
kiñcānyat, na kevalaṃ prasavādidharmavyatikrama eva, kiṃ tarhi ? vastusvabhāvavyatikramaśca niyativaśādeva . kiñcit sadasādhyamityādi caturbhaṅgī sphuṭārthatvānna vivriyate, sā coddiṣṭā nirdekṣyamāṇā ca .
tathā ca puruṣo niyatereva tathā vṛttatvāt tatsādhyāsādhyatve pratipadyate . tatra sadasādhyatve nidarśanam --sadapi
cākāśaṃ bhūgandhavadanabhibhavam, nāsyābhibhavo'stītyanabhibhavaṃ salilasekeneva na sādhyamityarthaḥ . santamasasthaghaṭavat pradīpādinevāvyaṅgam, kiṃ tat ? ākāśādi, sattvāt sādhyaṃ bhūgandhavaditi prāpte'pyasādhyameva . idaṃ tu strīpuṃsayogāt sādhyamavandhyāputravaditi prāpte tadvyavasthāviparītaniyati vandhyāputrādyasādhyameva niyativaśādevāsattvāt . tanna niyatyā sat niyatyaivāsat sādhyatāmarhati . kiṃ kāraṇam ?
sādhanāviṣṭakriyāsādhyatvāt sādhyānāṃ sādhanāviṣṭāyāḥ kriyāyāstatrāveśābhāvaḥ, tatsādhanānāṃ sādhanaśaktiśūnyatvāt . tasmād vandhyāputrādīnāmasādhyatvaṃ strīpuṃsayogakriyayāpyasādhyatvena niyatatvāt, sādhyārthābhāve ca
sādhanānāṃ sādhanatvābhāva iti taddarśayati --kriyā hītyādi, hiśabdo yasmādarthe, yasmāt kriyā sādhaneṣu
kāṣṭhādiṣu vartamānā santamarthaṃ sādhyaṃ vikledyatandulavipariṇāmātmakamodanādikamarthamāviśati pratyarthaniyatatvājjvalanādyupanidhānārtheṣu pratyekaṃ niyatatvāt kāṣṭhādisādhanānuṣaṅgasya, sādhyasyābhāvādvandhyāsutādeḥ
sā strīpuṃsasamprayogakriyā kimāviśatu ? tasmāt tadvyavasthāviparītaniyati asādhyaṃ vandhyāputrādi .
idaṃ punarityādi, asat sādhyaṃ ghaṭādi . itara āha--yadyasat kathaṃ sādhyaṃ khapuṣpavaduktāsada


nyat satatopalabdhiniyataṃ yaṣṭisādhanavadṛjutvena mṛddravyamūrdhvāditvakramāpādyaghaṭatvena
bhedenaiva vā sat sādhyaṃ puruṣādi sthāṇvādiparigrahāpanayanena .
etacca sādhyamānamanayaiva kriyayā sādhyate, etasyāśca etānyeva kārakāṇi,
evaṃevaṃ ca niyatisthiteḥ kārakāntarasamavasthititulyatāyāmapi puruṣastathā pratipadya pratyarthaṃ
sādhyavikalpānativṛtteśceti . atrocyate--naiṣa doṣaḥ, sato'nyadasat ityato'nyatravidhānapratiṣedhapakṣāśrayaṇād
dravyārthavikalpatvānniyaterasattvābhāvādityata āha --prāk tathā avṛttaṃ tena ghaṭatvaprakāreṇāvṛttam, sacchabdasya vṛttyarthatvāt, astibhavatividyatipadyativartatayaḥ sannipātaṣaṣṭhāḥ sattārthāḥ   iti vaca-
nādasadityavṛttamityarthaḥ, mṛtpiṇḍādyavasthānakāle tatkāle'vyaktyā niyataṃ sādhyam . ādigrahaṇāt paṭakaṭādīti, etat kālabhedena upalabdhyanupalabdhibhyāṃ niyatam .
idamanyat satatopalabdhiniyatamityādi, tadvadidaṃ ca sadāvyaktiniyati sat sādhyamityabhisambandhaḥ . kiṃvat ? yaṣṭisādhanavadṛjutvena, yaṣṭirhi vidyamānairevāvayavaiḥ sadā vyaktā saṃsthānaviśeṣeṇa
sādhyate satī sādhyate ṛjūkriyate . idamanyat satatopalabhyameva sat sādhyaṃ mṛddravyamūrdhvāditvakramāpādyaghaṭatvena, pūrvasminnudāharaṇe manāgākṛtyantarabhedena iha tvatyantabhinnākārabhedeneti viśeṣaḥ, taddarśayannāha —
mṛdūrdhvāditvena bhedenaiva vā sat sādhyamiti . athavā bhedenaiva vā sat sādhyam, idaṃ
cānyaditi vartate . yad buddhyaiva sādhyate na kriyayā parispandātmikayā vidyamānaṃ puruṣādi sthāṇvādiparigrahāpanayanena tadviṣayasaṃśayaviparyayaparigrahāpanayanena, nātra kiñcinnirvartate puruṣādi, kintu vidyamānamevānupalabdhamupalabdhyā sādhyate, eṣā tu niyatirjñānarūpaiveti pūrvavilakṣaṇā .
etāsāṃ kriyāṇāṃ tatsādhyānāṃ ca niyatikṛtatvapratipādanārthamāha --etacca sādhyamānamityādi .
odanaviṣayeyaṃ pacikriyā ghaṭādiviṣayakriyāvilakṣaṇā, etaccodanādi sādhyamānamapyanyaviṣayagamanādikriyāvilakṣaṇayā'nayaiva pacikriyayā sādhyate nānyayeti kriyāniyatyā sādhyate . etasyāśca pacikriyāyā
etānyeva kāṣṭhādīni kārakāṇi na mṛtpiṇḍadaṇḍādīnīti sādhyasādhanārthaniyatiḥ . evamityādi . evaṃ ca
kṛtvā yathā arthagataprativiśiṣṭasādhyasādhananiyamābhivyaṅgyāyā niyateḥ sthitirvyavasthā tathā tasyāḥ sthiterhetoḥ kāraṇaguṇapūrvakatāmanumānaprasiddhāṃ kāryasya pratipadya buddhyā kārakāntarasamavasthititulyatāyāmapi
daṇḍādikārakāntarāṇāṃ sādhyanirvartanasamavasthitestulyatāyāmapi satyāṃ pacikriyāsamavasthityā saha niyatiprasiddhereva balāt puruṣastathā pratipadya pratyarthaṃ kārakāṇi prayuṅkte, yathāsvasādhyārthamityarthaḥ . tāni ca
kārakāṇi niyatāni tasyā eva niyatāyāḥ kriyāyāḥ . yathāprayoganiyamam, yo yaḥ prayoganiyama iti

kārakāṇi prayuṅkte niyatāni yathāprayoganiyamamekavimardapravṛttāni parasparaniyatānugrahodbhāvanavṛttāni . na tu tadupāyasiddheranyathā tatsiddhirasti . siddhirhi niyamenānudbhūtānāṃ sammūrchitānāṃ svaniyaterevābhivyaktiḥ . tacca sa ca tāni ca niyatereva pravartante
na vā . tathā ca dṛśyante kriyāṇāṃ vipattayo'pravṛttayaśca . atastat kṛtamapi pūrvaniyatisthatvādakṛtaṃ vinaṣṭamapyavinaṣṭaṃ tathāniyatisthatvāt, evaṃ tu vinaśyed yadi
sve sve viṣaye deśakālaviśiṣṭe prayuktānītyarthaḥ . ekavimardapravṛttāni ekaprayojanenābandhenānyonyāpekṣeṇa vyāpāreṇa
pravṛttāni parasparāpekṣaṃ niyataṃ parasparānugrahamudbhāvayanti pravartante, ata ucyate --parasparaniyatānugrahodbhāvanavṛttānīti svaviṣayakriyāprasādhyamarthamabhinirvartayanti . teṣāṃ vṛttirviṣayastāni tatphalaṃ ca sarvaṃ niyatameva,
tato niyatireva sarvasya kāraṇam . na tu tadupāyasiddheranyathā tatsiddhirasti, kāṣṭhajvalanādisādhanapacikriyānirvartyasyaudanasya na daṇḍacakrabhramaṇādisādhanāt tatsiddhirna vā ghaṭādyarthasya kāṣṭhajvalanādisādhyatāstīti .
kā siddhistarhīti cet, ucyate --siddhirhītyādi . niyamenoktalakṣaṇena anudbhūtānāmanabhivyaktavyāpārāṇāṃ bījāvasthāyāmaṅkurāditvena rūpādīnāṃ sammūrcchitānāṃ sāṅgatyena samudetya sthitānāṃ svaniyaterevābhivyaktirvarṇākṛtyādiniyatyā janiryā pūrvamanabhivyaktānāmabhivyaktiḥ sā siddhirityucyate . tatrāyaṃ
mithyābhimānaḥ idaṃ mayā kṛtam iti puruṣasya . āha--kiṃ kāraṇaṃ mithyābhimāno nanu mayā kṛto ghaṭa
iti ? tatkriyāvinābhāvāsiddhajanmatvād ghaṭasya yukto'bhimāna iti . atrocyate --tacca sa cetyādi, tatpravṛttyapravṛttyoḥ siddhyasiddhyośca vyabhicāradarśanāt tacca kāryaṃ ghaṭādi sa ca kartā kulālaḥ tāni ca
kārakāṇi daṇḍādīni niyatereva pravartante na vā, tasya cikīrṣā kadācid bhavati kadācinna, cikīrṣurapyālasyādibhiḥ pravartate na vā, pravṛtto'pyakṛtvaiva ghaṭaṃ vinivartate'nyadvā karoti vighno vāsya bhavati .
tathānyakārakāṇyapi vācyāni, tacca kāryaṃ kadācit sidhyati kadācinna, anyārthapravṛttāvanyat sidhyenna vā
sidhyet . tathā ca dṛśyante kriyāṇāṃ vipattayo'pravṛttayaśceti lokaprasiddhaṃ vyabhicāraṃ darśayati .
atastat kṛtamapi lokapratītyā pūrvaniyatisthatvādakṛtaṃ pūrvameva niyatyā tathā sthitatvāt .
vinaṣṭamapyavinaṣṭaṃ tathā niyatyottarakālaṃ kapālāditvenāvasthitatvāt kapālāditvenaiva ghaṭasya vināśāt
tantvāditvenāvināśāt . evaṃ tu vinaśyedityādi, yadi praviśīrṇo viśīrya viśīryamāṇo viśīrṇo vā
tāṃ niyatiṃ kapālādikramāpattirūpaghaṭavināśāṃ nāpadyate kharaviṣāṇavadatyantābhāvībhavenna vā vinaśyed
ghaṭatvenaiva tiṣṭhet . tato vinaśyet, na tvevamasti . tasmānna vināśaḥ . lakṣaṇato hyanyathātā vināśaḥ, sa ca
niyateralaṅghyatvāt kapālādyavasthānarūpāyāḥ . evamutpattirapi .


praviśīrṇastāṃ niyatiṃ nāpadyate . tathā cāmrabījāṅkurādīnāṃ vyavasthāvakāśakrameṇa
vyavasthitapūrvarūpā eva pravṛttayasteṣāṃ teṣāṃ māyākārapatākikāvat, yāvadante
niyatipravṛttaphalāvasthāmanubhūya punarbījameva, tasmādapi bījāt punarapi tathaiva .
anyathā ca tathā tathā prādurbhāvavṛttayo yavatilabhasmādīnām . tāśca puruṣakāreṇāpyalaṅghyāḥ . pākakālasyāpi niyatidarśanāt ṣaṣṭikāḥ ṣaṣṭirātreṇa pacyante....
evaṃ ca vyavasthita evārthe'vyaktasyaivārthasya vyakteḥ sarvaṃ niyatameva . tasya
svavyakteḥ sarvakālaṃ vyavasthitādarthādanyo mayā kṛta iti mithyābhimāna eṣaḥ . na
tu niyatau kiñcinnāsti .

tathā cāmrabījetyādi, dṛśyanta iti vartate . svayā niyatyā līnānāṃ mūlāṅkurapatranālakāṇḍaśākhā-
praśākhāskandhapuṣpādīnāṃ vyavasthāvakāśakrameṇa vyavasthitapūrvarūpaiva pravṛttiḥ, raktaśyāmādivarṇānāmāmraphalasya
tuvarāmlaṣāḍavādīnāṃ ca rasānāṃ teṣāṃ teṣāmiti avasthāyāmavasthāyāṃ ye ye bhavantyanye'nye teṣāṃ teṣāṃ vidyamānānāmeva niyatānām . kimiva ? māyākārapatākikāvat, yathā māyākāraḥ patākikā gulikādirūpīkṛtya
pūrvagrastāḥ krameṇa svavadanānniṣkāśayati nānāvarṇanānākārāstathehāpyāmrabīje, yāvadante niyatipravṛttaphalāvasthāmanubhūya punarbījameva, tasmādapi bījāt punarapi tathaivetyaṅkurādipravṛttiṃ prāgabhihitāṃ
darśayati . seyaṃ vyavasthitā niyatisantatiranādyanantā .
syānmatam--nanu dagdhe bīje'ṅkurādyatyantāprādurbhāvānniyatikṛtaprādurbhāvatirobhāvavyabhicāra iti .
atrocyate--dāhaniyatyudaye'pi sā pratiniyataiva, anyathā ca tathā dṛśyanta iti vartate, kāstāḥ ? tathā
tathā prādurbhāvavṛttayaḥ, keṣām ? yavatilabhasmādīnām, anyādṛg yavabhasma anyādṛk tilabhasmatyatilabhasmetyatrāpi
prādurbhāvatirobhāvavṛttayo niyatā eva . tāśca puruṣakāreṇāpyalaṅghyāḥ, tattvāntareṇa siddhāḥ puruṣakāraṃ
cāntareṇa siddhāḥ . kiṃ kāraṇam ? pākakālasyāpi niyatidarśanāt ṣaṣṭikāḥ ṣaṣṭirātreṇa pacyanta
ityudāharaṇāni gatārthāni deśakālakartṛkaraṇādiniyatyaiva pākādidarśanāt .
evaṃ cetyupanayati, anenoktavidhinā vyavasthita evārthe'vyaktasyaivārthasya tatra vyakteḥ sarvaṃ
niyatameva tat tat . tasya svavyaktervyatirekamateḥ puruṣasya sarvakālaṃ vyavasthitānniyatādarthādanyo
mṛddravyād ghaṭo mayā kṛta iti mithyābhimāna eṣa ṣaṣṭikādayo vā kedārādisaṃskāravidhinā pācitā 
iti, yasmānna tu niyatau kiñcinnāsti, sarvaṃ vidyamānameva tirobhūtaṃ kriyayā vinā vā kriyayābhivyajyate kālādiniyatyanugṛhītam .


kathamasti yadā bhūmyambvādervinā na bhavati kevalāyā eva bījaniyaterāmraphalapākādi ? kālātapavātādibhyaḥ pākaḥ, bhūmikhananādibhyaḥ phalādīnāmaprāpte'pi
kāle pākadarśanāt, kāle cāpi na bhavati pāko dravyāntarasaṃyogastambhanādibhyaḥ .
anyacca, tathā tathā jñāturicchānuvidhānena vastuniyatimatītya puṣpādīnāṃ varṇasaṃsthānādivaiparītyam . yoniprābhṛtādibhyaścānyathaiva sarvayonyutpattaya iti niyamābhāvaḥ .
niyamābhāvāt kṛtakatvānityatvābhyāṃ niyatyabhāva iti .
na, tathāniyatitvāt . bījādiniyatireva hi udakādiṣu vartate, tanniyamānu-

atrāha --kathamastītyādi yāvanniyatyabhāva iti . yaduktaṃ tvayā niyatau sarvamasti iti tat
kathamasti yadā bhūmyambvādervinā na bhavati kevalāyā eva bījaniyaterāmraphalapākādi ? rūparasagandhasparśasaṅkhyāsaṃsthānāni ādigrahaṇāt . bhūmirambu vāyurātapaḥ kāla ityetāni bhūmyambvādīni, tad
vyācaṣṭe --kālātapavātādibhyaḥ pākaḥ, tasmād bhūmyambukālavātātapādyapekṣatvānna bījaniyatāvastyaṅkurādi
tatphalapākādi ceti . tathā akāle'pi kālaniyatervyabhicāro dṛśyate bhūmikhananādibhyaḥ phalādīnāmaprāpte'pi kāle pākadarśanāt, ādigrahaṇāt kodravapalālaveṣṭanavraṇakaraṇādibhiḥ . kāle cāpīti
prāpte'pi pākakāle na bhavati pāko dravyāntarasaṃyogena stambhitānām, yathā śākhāyāṃ baddhāyāṃ
vṛkṣāyurvedavidhānena dravyāntarasaṃyogenaiva drāvaṇādvā sahakāratailagrahaṇārthaṃ komalasya prāptagandhāvasthasya dravībhāvāt
tailatvena, ādigrahaṇāt pakṣikhañjarīṭādisatkabhakṣaṇāt . anyaccetyādi, na kevalamātmasvarūpāparityāgenaiva
pākābhāvaḥ, kiṃ tarhi ? anyacca tathā tathā, yathā yathā puruṣo jñātā svayamicchati tathā
tathā tasya jñāturicchānuvidhānena vastuniyatimatītya puṣpādīnāṃ varṇasaṃsthānādivaiparītyam,
yathotpalasya pārśve raktatā pārśve nīlatā, mātuliṅgaphalasya raktatādivarṇatā tadvāsitabījasya, tathā kūṣmāṇḍaphalasya ghaṭavardhitasya ghaṭākāratā . yoniprābhṛtādibhyaścānyathaiva sarvayonyutpattayaḥ, dvividhā yoniryoniprābhṛte'bhihitā--sacittā acittā ca . tatra sacittayonidravyāṇi saṃyojya bhūmau nikhāte dantarahitamanuṣyasarpādijātyutpattiḥ . acittayonidravyayoge ca yathāvidhi suvarṇarajatamuktāpravālādyutpattiriti . iti
niyamābhāvaḥ, itthaṃ kāle cāpākādakāle ca pākādarthāntarāpekṣatvāt puruṣecchāyatnānuvidhānācca niyamābhāvaḥ,
niyamābhāvāt kṛtakatvaṃ pākādeḥ, kṛtakatvāccānityatvam, abhūtvā bhāvo bhūtvā cābhāva ityarthaḥ .
tābhyāṃ ca niyatyabhāvaḥ . iti parisamāptyarthaḥ . eṣa pūrvapakṣaḥ .
atrocyate --na tathāniyatitvāt yathoktaṃ tvayā sāpekṣaniyatitvāt kālāpravṛttiniyatitvādakālapravṛttiniyatitvācca niyatyabhāvaḥ, taddarśayati --bījādiniyatireva hītyādi, hiśabdo yasmādarthe, yasmāt

rodhena hi teṣāṃ sarveṣāṃ niyatā pravṛttiḥ . tathā hyāha--sabhāvakaṃ nirbhāvakaṃ vodakaṃ
patitamiti . yadā hi bījaniyatirabhi tadā tasyā deśa udakastha eva aṅkurodbhāvane
pravartamānaḥ sabhāvaka ityucyate, tadbhāvāṃśāpekṣayodakamapi sabhāvakamityucyate,
anyadā tu viparyayaḥ . evaṃ bhūmivāyukālaprabhṛtiṣvapi sabhāvakābhāvakatve .
puruṣo vyagro'vyagra ityādi niyatereva . karaṇādīnāṃ kṣamatvākṣamatvasānnidhyā-
saiva hi bījādiniyatirekaiva udakādiṣu vartate, kāle vāyāvātape puruṣe tadicchāprayatnayośca vartate, ādigrahaṇādudakādiniyatiśca bījādiṣu vartate'nyonyavyatihāreṇa, tanniyamānurodhena hi parasparaniyamānurodhena, hiśabdo yasmādarthe, yasmādevaṃrūpā teṣāṃ sarveṣāṃ niyatistasmāt teṣāṃ sarveṣāmitaretaraniyatyā niyatā
pravṛttiranyonyāvinābhāvāt tathaiva pravartanta ityarthaḥ .
tathā hyāheti lokasiddhaṃ jñāpakaṃ darśayati . saha bhāvena vartata iti sabhāvakam, nirgato bhāvo'smāditi nirbhāvakam, kiṃ tat ? udakaṃ patitamiti . tadbhāvanā --yadā hi bījaniyatirabhi aṅkurābhivyakteryadābhimukhībhūtā bījaniyatirbhavati tadā tasyā niyaterdeśoṃ'śo bhāgo'vayavaḥ sa udakastha eva sannaṅkurodbhāvane pravartamānaḥ sabhāvaka ityucyate, tadbhāvāṃśāpekṣayā udakamapi sabhāvakamityucyate
bhedavivakṣāyāṃ bahuvrīhisamāsāśrayaṇāt matublopādvā abhedopacārācca bhāva evodakamiti . sa ca bhāvo'ṅkurādirvanaspatyauṣadhyādeḥ, matuppratyayanirdeśo'pi bhedenopapadyate, tadyathā--asti asminnasya vā bhāvoṅkurabhāvo'ṅkurastasminnudake tasmāt tat sabhāvakamiti . anyadā tu viparyayaḥ, kṣārāmlādyudake'ṅkurādayo na santīti
niyatatvād viparyayaḥ, tasmādabhāvakamucyate tajjalamiti .
evaṃ bhūmivāyukālaprabhṛtiṣvapi sabhāvakābhāvakatve . uṣarabhūmāvabhāvaḥ sasyādeḥ, pādasaukumāryāderbhāvaḥ, sukṛṣṭe kedārādau vā sarvabījānāmaṅkurādibhāvaḥ . pūrvavāyāvabhāvo'ṅkurādeḥ, bhāvastu mahiṣīkarpāsaprasūtyādeḥ; anyasya puṣpāderanyasya phalādermanuṣyāṇāṃ ca pūrvavāyāvabhāvaḥ, tadyathoktam—
divāsvapnamavaśyāyaṃ prāgvātaṃ cātra varjayet .  
sasyānāmuttare vāyau na bhāvaḥ, prāvṛṣyuptānāṃ bhāvaḥ, vaiśākhādiṣvabhāvaḥ . prabhṛtigrahaṇena ātape'timṛdāvatitīkṣṇe cābhāvaḥ, same bhāvaḥ, ātapābhāve'pyabhāva eveti . evaṃ tāvadabuddhipravṛtteṣu kālāṅkurādiṣvacetaneṣu
niyatiruktā .
buddhimatsvapi niyatireva . yaduktaṃ prāk tvayā puruṣasya jñāturicchānuvidhānena vastuniyativaiparītyam iti tannopapadyate, tatrāpi niyatereva kāraṇatvāt . kutaḥ ? puruṣo vyagro'vyagra iti niyatereva
yato bhavati, sāpyāpekṣikī tādṛśī niyatireva . ādigrahaṇāt kuśalo'kuśalaḥ puruṣa ityādyapi niyatereveti . evamaprayukteṣu svātantryādeva paraniyogānapekṣapravṛttiṣu niyatiḥ . prayukteṣvapi niyatireva, karaṇādīnāṃ

sānnidhyāderaṅkurādyutpattyanutpattyorniyatireva kāraṇam . etena pākādidoṣāḥ pratyuktāḥ .
sarvajño'pi ca tāmevākhilāmanādimadhyāntāṃ svarūpeṇāvipariṇāmāṃ vastuniyatimekāmanekarūpāṃ bandhamokṣaprakriyāniyatisūkṣmāṃ paśyan niyatereva bhavatīti .
karaṇādhikaraṇakartṛkarmasampradānāpādānānāṃ kṣamatvaṃ tatkriyāsādhanasamarthatvamakṣamatvamasamarthatvam, yathoktam --etat paraśoḥ sāmarthyaṃ yanna tṛṇena pā॰ vā॰ 1 . 4 . 23 ityādi . teṣāmeva sānnidhyaṃ kartrā prāptiḥ,
asānnidhyamaprāptiḥ . ādigrahaṇāt prāptānāmapi karaṇādīnāmantare vighnā ityevamādeḥ kāraṇādaṅkurādyutpattyanutpattyorniyatireva kāraṇaṃ tathāniyatatvāditi . etena pākādidoṣāḥ pratyuktāḥ pratiṣiddhāḥ,
yaduktaṃ tvayā kāle na pāko'kāle pāka ityādayo doṣā iti tadapi tathāniyatitvāt ityetenaiva na doṣāya
kālākālayorapākena pākena ca teṣāṃ teṣāṃ bhāvānāṃ niyatatvāt saiva niyatistathā tathā niyataṃ bhavatīti .
kiñcāyat, sarvajño'pi cetyādi . yadapi ca samyagdarśanajñānacāritratapobhirjñānāvaraṇādyaśeṣakarmakṣayāt kevalajñānaprāptiḥ sārvajñyaṃ pauruṣeṇa iti manyase tadapi mā maṃsthā niyatimantareṇeti . kathaṃ tarhi
mantavyam ? sārvajñyaṃ niyatereva bhavatīti, tāmevāsau niyatimakhilāṃ paśyan sarvajño bhavatīti tayaiva ca
niyatyā nānyatheti . sa hi bhavyābhavyasiddhādibhedeṣu puruṣeṣu gatisthityavagāhavartanārūparasādiśarīravāṅmanaḥprāṇādipariṇatirūpāmasaṅkīrṇāmanādimadhyāntāṃ kālatraye'pi anutpattimavināśāṃ svena rūpeṇāvipariṇāmāṃ
lokasthityanatikrameṇāpracyutasvarūpāṃ vastuniyatiṃ bījādiniyatāṅkurādivastvātmikāmekāṃ sarvabhedeṣvabhinnāmanekarūpāṃ teṣu teṣu bhedeṣu tadrūpaniyatitvādanekāṃ bandhamokṣaprakriyāniyatisūkṣmāṃ jīvakarmaṇoranādyena
sambandhena sambaddhayoḥ kāryakāraṇabhūtairmithyādarśanādibhirniyativaśāt santatyānādyo bandho bhavyeṣu bandhodvartanasamarthasamyagdarśanādibhāvaniyativivartād mokṣahetoramūrtasvabhāvasya jñānadarśanavīryasukhādisvātmanaḥ svātmani
avasthānaṃ mokṣa ityetāṃ bandha-bandhaka-bandhanīya-bandhavidhānādyanekabhedaprabhedāṃ bandhaprakriyāṃ vratasamitiguptidharmā

evaṃ tarhi tvaduktabhāvanayaiva yugapadayugapanniyatārthavṛtteḥ kāla eva bhavatīti
bhāvitaṃ bhavati . iha yugapadavasthāyino ghaṭarūpādayo na kecidapi vastupravibhaktito
yugapadvṛttiprakhyānātmakaṃ kālamantareṇa . evaṃ ghaṭo grīvādayastathāvṛttestathābhavanāt,
mṛlloṣṭādayaḥ, pṛthivī mṛdādayaḥ, dravyaṃ pṛthivyādayaḥ, dravyādayo bhāvaḥ . ayugapadbhā-
nuprekṣāparīṣahajayacāritrasaṃvarāṃ dvādaśavidhatapo'nuṣṭhānanirjarāṃ kṣetrakālagatiliṅgatīrthapratyekabuddhabuddhabodhitajñānāvagāhanāntarasaṅkhyālpabahutvādyupāyavyākhyeyāṃ kṛtsnakarmakṣayāvyābādhātyantaikāntasukhātmikāṃ ca mokṣaprakriyāṃ
paramasūkṣmāṃ paśyannanantakālamavyābādhasukhaṃ tiṣṭhati . eṣā ca bandhamokṣaprakriyā diṅmātramupadarśitā atisūkṣmatvād bahuvaktavyatvācca nātra parīkṣākāle śakyā vaktum . yathoktam—
logammi jīvaciṃtā savvāgamakāko ?siyā durogāhā .tatto vi kosiyatarī ciṃtā baṃdhe ya mokkhe ya ॥  
iti parisamāptyarthaḥ, itthaṃ niyativādaḥ parisamāptaḥ .
aparo dravyārtho vidhividhinayavikalpa āha--nāyamapi niyativādaḥ paritoṣakaraḥ, evaṃ tarhītyādi .
yeyamuktā jñājñaṃ svatantrāsvatantraṃ vā na jñameva bhavitumarhati, kiṃ tarhi ? niyatyaiva yugapadayugapaccānekadhā kriyādikāryakāraṇabhāvaniyatametat iti bhāvanā'nayaiva tvayoktayā yugapadayugapanniyatarūpādibījāṅkurādyartheṣṭerna
niyatireva bhavati, kiṃ tarhi ? kāla eva bhavatīti bhāvitaṃ bhavati, aparasmin paraṃ yugapadayugapacciraṃ
kṣipramiti kālaliṅgāni vai॰ sū॰ 2 . 2 . 6 iti vacanād yugapadayugapanniyatārthānāṃ vṛtterbhavanārthatvād
vartanasya kālalakṣaṇatvāditi . tadbhāvanārthamāha --iha yugapadavasthāyino ghaṭarūpādayaḥ, te kiṃ parasparapravibhaktitaḥ svenaiva bhavanti uta kālasāmarthyāt ? iti . vasturūpeṇa tāvaccintyate--tatra tāvanna kecidapi
vastupravibhaktito bhavantīti vākyaśeṣaḥ, rūparasagandhasparśaśabdebhyaḥ pravibhaktyā pravibhāgena tadrūpeṇa pravibhaktito vā kāraṇānna bhavati taiḥ sahopalabhyamānamapi tadvyatirekeṇābhāvāt . bhinnendriyagrāhyatvādeva ca
teṣām aikyābhāvād yaugapadyaṃ nānātvaṃ ca siddham, na hyabhinnasya yaugapadyam, yugasya skandhayoḥ patanaṃ
yugapadevamanyatrāpi anekāśrayaṃ yaugapadyam, ato rūpādayo yugapad vartanta ityeṣā vṛttiprakhyātirdṛṣṭā arthataḥ .
śabdato'pi ca vartanaṃ kalanaṃ saṅkhyānaṃ prathanaṃ buddhyā śabdena vā nirūpaṇamiti vṛttireva . tasmāt kalanaṃ
kāla ityakṣarārthānusāreṇa vartanaṃ kālaḥ, taṃ kālātmānaṃ yugapadvṛttiprakhyānātmakamantareṇa na te kecidrūpādayo yugapad bhavitumarhanti, tasmād rūpādayo yugapadityetat kālasāmarthyāt . evaṃ sūkṣmā rūpādaya
uktāḥ . sthūlā apyevaṃ ghaṭo grīvādayaḥ, tathāvṛtteryugapadvṛtteḥ, kasya ? kālātmana eva . vṛttiśca bhavanamityata āha --tathābhavanāditi . mṛlloṣṭādayaḥ, mṛditi loṣṭādaya eva yugapadvṛtteḥ . pṛthivī mṛdādaya

vino'pi bhavitukāmasya vartanādatiriktasya kasyacidapyanupapattyāpatteḥ kālātmakatā .
niyatestu sarvātmakatvāt sarvākāratā syāt sadā sarvasya, kālābhāve'tītānāgatavartamānāviśeṣāt . api ca tathāpi naiva kālātikramaḥ . iti svīkṣitamapi
eva tathāvṛtteḥ, evaṃ mṛlloṣṭavajrāśmasikatādayaḥ . evaṃ dravyaṃ pṛthivyādayaḥ, pṛthivyaptejovāyvākāśādayo
yugapadvṛttayo dravyam . dravyādayo bhāvaḥ, dravyaguṇakarmaṇāṃ saprabhedānāṃ bhāva ityākhyā yugapad bhavanāt .
evaṃ tāvad yugapadvṛttiḥ kāla eva bhavatīti bhāvitam .
kramavṛttiniyatirapi kāla eva bhavatīti bhāvyate, tata āha --ayugapadbhāvino'pītyādi yāvadāpatteḥ . ayugapad bhavituṃ śīlamasyetyayugapadbhāvi, tasyāyugapadbhāvino bhavitukāmasya bhavanābhimukhasya
bījāṅkurādervastuno yadi vṛttyātmakakālabhāvo nābhyupagamyate tato vartanādatiriktasya kasyacidapyanupapattirāpadyate vartanābhāvād vandhyāsutavat . tataścānupapattyāpatteḥ sati ca vartanātmake kāle tadupapatteḥ
kālātmakatā . evaṃ tāvanniyatārthābhyupagamaḥ kālamantareṇa na bhavatīti yugapadayugapadvṛttyātmakaḥ kāla
eva bhavatītyuktam .
idānīṃ niyativādino doṣo'bhidhīyate --niyatestvityādi yāvat sadā sarvasya . ya uktastvayā
svabhāvavādinaṃ prati bālyakaumārayauvanamadhyamādyavasthā yugapat syuḥ sarvākārasvabhāvatvāddevadattādeḥ, aṅkurapatrakāṇḍādyavasthāśca yugapat syurvrīhyādeḥ ityupālambhaḥ sa eva niyateḥ sarvātmakatvāt kasmāt sarvākāraniyataiva
na bhavati iti svabhāvopālambhavanniyatyupālambho'pi tvāmapi prati niyativādinaṃ samānaḥ, sadā sarvakālaṃ
sarvasya vastunastasya tasyeti, kālābhāve'tītānāgatavartamānāviśeṣāt, dṛṣṭā cātītānāgatānākāratā
vartamānākāratā ca, vṛttyātmakakālābhāvād niyateścāviśeṣādatītānāgatānākāratāvad vartamānānākāratā
syāt vartamānākāratāvadatītānāgatākāratāpi syāt, na ca dṛṣṭā atītānāgatākāratā vartamānānākāratā vā .
syānmatam--atītānāgatākāratā vartamānākāratāvad niyatau vidyamānaiva tirobhūtatvānnopalabhyate,
vartamānākāratā tvāvirbhūtatvādupalabhyata ityuktatvādanuttaramiti . atrocyate --api ca tathāpi naiva
kālātikrama iti . evamapi tryākāratāyā yugapadvṛttāyāḥ krameṇāvirbhāvatirobhāvāvatītamanāgatamiti
caitat sarvaṃ kālavāciśabdārthasāmarthyapratipāditaṃ kalanaṃ vartanaṃ bhavanamantareṇa na syāt, ataḥ kālasyānatikramaṇīyatā .
iti svīkṣitamapītyādi . etena prakāreṇa suṣṭhu parīkṣitamapi kālādṛte nānyat kāraṇamavasthānāṃ
bālyādīnāmaṅkurādīnāṃ ca krameṇāvasthāpakaṃ rūpādīnāṃ vā yugapadavasthāpakamālakṣyate . tasmāttvayā niyatāna

niyatānantaravyaktyaivābhyupagatamapi kālaṃ niyatimātragrāhadoṣeṇānicchatā tvayā
ātmā guṇavatkālapakṣapātakṛtaguṇebhyo'panīyate .
yadi niyatikṛtaivārthānāṃ pravṛttiḥ, idaṃ pūrvamidaṃ paścādidamidānīmidaṃ yugapaditi na yujyate sarveṣāṃ bījādau niyateḥ sannihitatvāt .
niyatereveti cet, na, ānarthakyāt . kimiha pūrvādibhiḥ ? evamādivikalpa-
ntaravyaktyaivābhyupagataḥ kālaḥ, saptāhaṃ kalalaṃ bhavati, tataḥ saptāhamarbudam, evaṃ peśī ghanam ityevamādikrameṇa garbhādiṣu pūrvoktāvasthānāṃ pūrvasyā anantarāvasthā abhivyajyata ityanayaiva niyatābhivyaktyā kālamabhyupagatamapi niyatimātragrāhadoṣeṇa svapakṣarāgāccānicchatā tvayā ātmā tebhyo guṇavatkālapakṣapātakṛtaguṇebhyo'panīyate . mā bhūd grāha ityukte'tiniṣṭhuratvāccittapīḍeti grāhavad grāha iti prāgvyākhyātagauṇaśabdenocyate . athavā grāho'bhiprāyaḥ, grāhayatīti grāhaḥ, tasyābhiprāyasya doṣeṇa svavacanābhyupagatamapi kālamapaśyan kālatattvavāditvāvāpyayaśodharmādiguṇagaṇādātmānamapanayasi .
yadi niyatikṛtetyādi yāvad na yujyate . naivamabhyupagantuṃ śakyaṃ niyatikṛtaivārthānāṃ pravṛttiriti, anantarābhihitadoṣasambandhāt kālakṛtatvasyoktatvācca . abhyupetyāpi niyatikṛtatvaṃ doṣaṃ brūmaḥ --idaṃ
pūrvamidaṃ paścādidamidānīmidaṃ yugapaditi na yujyate, pūrvādayaḥ kālatrayavācinaḥ, yugapat ityabhinnakālavācī śabdaḥ, tattu kālamantareṇa lokaprasiddhaṃ vyavahārajātaṃ na yujyate . kāraṇāntaramapyāha --sarveṣāṃ
teṣāṃ teṣāṃ bījādau niyateḥ sannihitatvāt, bīje mūlāṅkurapatranālādīnāṃ niyateḥ sannihitatvāt śukraśoṇitāvasthāyāmeva kalalārbudagarbhārbhakādīnāṃ niyateḥ sannihitatvāt pūrvādikramavṛttitā yugapadvṛttitā veti
na yujyate .
niyatereveti cet, na, ānarthakyāt . syānmatam--etadapi niyatereva yugapadvartanaṃ pūrvādikramavartanaṃ cetyādi, evakārāt kālādinirākaraṇam . neti, etaccāyuktam, nairarthakyāt, niyateḥ pūrvādīnāṃ vā
nairarthakyāt . yadi niyatireva kāraṇaṃ pūrvaṃ paścādidānīṃ yugapaditi kālavāciśabdopādānaṃ tadarthāśrayaṇaṃ
cānarthakam, tadarthābhāve sati niyatyaiva kṛtaprayojanatvāt . tadupādāne vā niyatyānarthakyam . iha tu niyatyānarthakyameveti manyasva, kālaṃ pratyekārthavyāpārārthānāṃ pūrvādīnāmavaśyābhyupagamyatvāt taireva ca kṛtaprayojanatvāt kiṃ niyatyā prayojanam ? kimiha pūrvādibhiḥ ? ityādyakṣarairbhāvitārthatvād yadarthaṃ niyatirupādīyeta
tannāstītyabhiprāyaḥ, tattu pūrvādibhiḥ kṛtameva, yat pūrvaṃ tad bījādi yat paścāt tadaṅkurādi ityetayoḥ
pūrvāparaśabdayoḥ kramātmakālavācitvāditi . tannidarśayati --evamādivikalpavyavahāreṣu kāla eva

vyavahāreṣu kāla eva bhavatīti bhāvitaṃ sarvasaṅgraheṇaiva vā . kramavyavahārasiddhyarthaṃ
pūrvādaya āśrayaṇīyā eva, niyaterevāsiddhervyavahārāsiddhiranyathā, pūrvādiṣu tu samāśriteṣu niyatyā kiṃ kriyate ?
tvannyāyena tu viduṣāṃ hitāhitaprāptiparihārārthāvācāropadeśāvanarthakau syātāṃ
cakṣūrūpagrahaṇaniyativat, ayatnata eva tathāsiddheḥ . yatno'pi niyatita
eveti cet, tataḥ sarvalokaśāstrārambhaprayojanābhidhānānarthakyāllokāgamavirodhau
bhavatīti bhāvitam . kiñcānyat, sarvasaṅgraheṇaiva vā, yat kāraṇakāraṇaṃ tat pūrvam, yat kāryaṃ tat
paścāt, kramavartināṃ bhāvānāṃ kāraṇakāryatvena saṅgrahāt pūrvāparayoḥ kāraṇakāryatvāt kālatvācca kāla eva
bhavatīti . etasya kramavyavahārasya siddhyarthaṃ tvayānukramārthaṃ puruṣaṃ svabhāvamanyadvā kāraṇaṃ tatkāryaṃ cāśrityāpyavaśyaṃ pūrvādaya āśrayaṇīyā eva, niyatyādimātreṇa pūrvādyanapekṣeṇa vyavahārāsiddheḥ . niyaterevāsiddhervyavahārāsiddhiranyatheti, pūrvādibhirvinā bījādīnāmaniyatatvāt svabhāvavad niyatyabhāvaḥ, niyatyabhāvād
vyavahārāsiddhiriti . mama punaḥ kālavādinaḥ pūrvādiṣu tu samāśriteṣu niyatyā kiṃ kriyate ? sidhyatyeva
niyatyā vināpi kramavyavahāraḥ pūrvādibhireva kṛtatvādityarthaḥ .
kiñcānyat, niyativāde tvannyāyena tu tvadīyenaiva nyāyena viduṣāṃ hitāhitetyādi, hitaprāptyartha ācāro laukikaḥ kṛṣivāṇijyasevādirodanapacanabhojanādiśca dṛṣṭārthaḥ, tadupadeśaśca etat kuru, idaṃ
te śreyaḥ iti . lokottaraścādṛṣṭārtho yamaniyamādiḥ . ahitapratiṣedhārthaśca laukikaḥ kṣāraviṣakaṇṭakāgniśastrādiparihārārthaḥ, tadupadeśaśca bālādīnāṃ mā kārṣīḥ iti . lokottaraścādṛṣṭārtho hiṃsānṛtasteyābrahmādibhyo
viratiḥ śreyasīti . tāvetāvācāropadeśāvanarthakau syātām, niyatyaiva yadyavaśyambhāvī artho'nartho vā
kimācāropadeśābhyām ? kimiva ? cakṣūrūpagrahaṇaniyativat, yathā cakṣuṣā rūpaṃ paśyantaṃ puruṣaṃ niyatyā
svabhāvato'nyena vā kenacit kāraṇena tvadabhimatena siddhatvāt puruṣakārādṛte yo bruyātbrūyāt cakṣuṣā rūpaṃ paśya
mā drākṣīrjihvayā iti kiṃ tena kṛtaṃ syāt ? tathā niyatyā sidhyatsu asidhyatsu vā kiṃ yatnopadeśābhyām ?
kiṃ kāraṇam ? ayatnata eva tathā siddherodanakavalādyāsyapraveśo'pi prakṣepayatnādṛte tvanmatena sidhyet,
aprakṣipte kavale kṣutpratīkāraḥ syādityādi yojyam .
yatno'pi niyatita eveti cet . syānmatam--yo'pyasau yatno niyatita evaiṣo'pi ācāropadeśarūpastṛptiprayojanaudanapacanāsyaprakṣepādirūpaśca tathā tathā niyatitvādityevaṃ cenmanyase, tataḥ sarvalokaśāstrārambhaprayojanābhidhānānarthakyāllokāgamavirodhau, yathāsaṅkhyaṃ lokavirodha āgamavirodhaśca, sarvalokasya sarvaśāstrāṇāṃ cārambhaprayojanayostadabhidhānasya cānarthakyam, bubhukṣāpratīkāraprayojana odanapākārambhaḥ

bhāvasyānyathābhāvābhāvāt, kriyāyā evaudanatṛptyādiphalaprasūteḥ pratyakṣavirodhaḥ .
evaṃniyaterevaivamiti cet, na, kālānarthāntarakriyāyā evaivaṃ kriyāniyatiriti
saṃjñāmātre visaṃvādāt, kālānarthāntaratvāt kriyāyāḥ .
niyatipratipādanaparikleśābhyupagamācca te'vaśyambhāvyavyabhicāradarśanaviparya-
saha prayojanena tṛptyādinā tadupadeśavacanārambhaprayojanāni cānarthakāni loke, śāstreṣu ca dharmārthakāmamokṣāstadarthāśca śāstrārambhāstadupadeśāścānarthakāḥ prāpnuvanti . kiṃ kāraṇam ? bhāvasyānyathābhāvābhāvāt, yasmāt
tenaiva bhāvino nābhāvaḥ, abhāvinaśca na bhāvaḥ, tasmād bhāvasyānyathābhāvābhāvāt sarvalokaśāstrārambhaprayojanābhidhānānarthakyam, tasmācca lokāgamavirodhau loke sarvāgameṣu cārambhaprayojanābhidhānānāṃ prasiddhatvāt .
kiñcānyat, kriyāyā evaudanatṛptyādiphalaprasūteḥ pratyakṣavirodhaḥ . kriyāta evaudanasiddhiḥ, naudāsīnyena
āsituḥ kadācinniyatereva kevalāyāḥ . siddhasya caudanasya phalaṃ tṛptiḥ, sāpi mukhe kavalaprakṣepagrasanādikriyāta eva bhavantī dṛṣṭā, odanajanyatṛptibalavarṇārogyādi phalaṃ cāntargatātmarasarudhirādivibhāgapariṇamanakriyātaḥ . tasyāśca kriyāprasādhyatṛptyādihetvodanasiddhaudanajanyatṛptibalavarṇārogyādiphalaprasūteḥ pratyakṣatvād
niyatita eva iti vāde pratyakṣavirodhaḥ .
evaṃniyaterevaivamiti cet . evaṃvidhaivaiṣā niyatiḥ kriyāniyatirityucyate, asyāḥ kriyāniyatero-
danatṛptyādiphalaprasūtiniyatiriti . etaccāyuktam, kālānarthāntarakriyāyā evaivaṃ kriyāniyatiriti
saṃjñāmātre visaṃvādāt, abhyupagataṃ tāvat tvayā evaṃniyaterevaivam iti bruvatā kāṣṭhādisādhanasandarbhayā laukikyā pacikriyayaiva odanasiddhitṛptyādiphalaprasūtiniyatiriti, evaṃśabdasya tadarthatvāt . sā
ca kriyāniyatiḥ kālakriyāparyāyatvāt kālaniyatiḥ, niyatikriyayoścaikārthatvāt . tasmādāvayoḥ saṃjñāmātre
vipratipattirnārthe . atrāha--evamapi kriyāsiddhau kālāsiddhiriti, atrocyate, tanna, kālānarthāntaratvāt
kriyāyāḥ, kriyā kāla ityanarthāntaram, kālenaiva kriyākhyena evaṃniyatiriti bravatābruvatā sa eva kāla ityuktaṃ
bhavati, kālakriyayoranarthāntaratvāt kālaniyatiḥ kriyāniyatiriti saṃjñāmātre visaṃvādāt pūrvavaditi .
kiñcānyat, niyatipratipādanaparikleśābhyupagamācca te'vaśyambhāvyavyabhicāradarśanaviparyayārthapravṛtterabhyupagamavirodhaḥ . puruṣakālasvabhāvādidarśanānāṃ niyatyaivāvyabhicāriṇyā tadavinābhāvināmavyabhicārādeva tvayābhyupagatānāṃ paravādibhiśca sa sa evetyabhyupagatānāṃ tvayā punastadviparyayaḥ niyatireva
kāraṇaṃ na kālādayaḥ iti pratipādanārthaṃ pravṛttiraṅgīkṛtā . yadi tāni darśanānyanayā tvadīyayā pravṛttyāpanīyante nāvaśyambhāvīni tāni, athāvaśyambhāvīnyeva nāpanīyante'nayāpi pravṛttyā tato niyatyarthaṃ paradarśanaviparyayamāpādayāmi ityayamabhyupagamo nivartate ityubhayathābhyupagamavirodhaḥ .


yārthapravṛtterabhyupagamavirodhaḥ . svavacanapakṣadharmatvādīnāṃ ca pravṛttyaiva nirākaraṇam .
evaṃ dṛṣṭānto'pi .
ato dharmārthakāmamokṣāḥ kālakṛtā uktabhāvanāvat . tathā brāhmaṇasya vasante'gnyādhānam, vaṇijāṃ madyasya, īśvarāṇāṃ krīḍādīnām, niṣkramaṇaṃ kṛtvā yāvadvimokṣaṃ vimokṣaṇasya kālo yatīnām .

svavacanapakṣadharmatvādīnāṃ ca pravṛttyaiva nirākaraṇam . yeyaṃ pakṣahetudṛṣṭāntādyavayavoccāraṇe
pravṛttistayā svavacanaṃ paramatanirākaraṇasamarthamiti mataṃ pravṛttyupalabhyaṃ svata eva nāvaśyaṃ bhavatīti nirākriyate .
athāvaśyaṃ svata eva bhavati, pravṛttiranarthikā pratipādanāsamarthavacanikā pravṛttivacanayoraniyatārthatvāt . hetuḥ
pakṣadharmo heyārthapratipattiniyato'vaśyambhāvī pravṛttimantareṇa cet pravṛttiranarthikā, nāvaśyambhāvī cet niyatyabhāvaḥ . evaṃ dṛṣṭānto'pīti vyākhyeyam . ataḥ pravṛttyaivābhyupagatayā vacanahetudṛṣṭāntānāṃ nirākaraṇaṃ
pramāṇāntaramantareṇāpīti .
kathaṃ punarācāropadeśānarthakyadoṣābhāvo lokāgamādivirodhābhāvaśca ? ityetatpratipādanārthamāha --ata
ityādi . ataḥ prāgabhihitakālakāryatvāddhetoḥ sarvalokaśāstrārambhaprayojanābhidhānānāṃ sarvaśāstrārthatvāyeyaṃ
punarbhāvanocyate --dharmārthakāmamokṣāḥ kālakṛtāḥ, evaṃ caturvargasādhyasādhanasambandhārthāḥ sarvaśāstrārambhāḥ
kālasāmarthyādeva saphalā nānyatheti pratipadyasva . katham ? uktabhāvanāvat, uktā bhāvanā rūpādighaṭādiyugapadvṛttyātmakakālarūpaṃ bījāṅkurādipūrvottarakramavṛttyātmakakālarūpaṃ ca jagadaniyatapariṇati ceti . tasmāduktabhāvanāvadaniyaterdharmādyarthānāmācārāṇāṃ pūrvāparībhūtakriyātvāt kriyārthatvāccopadeśānāṃ kālasya ca pūrvāparībhūtasya kriyātvāt sārthakāḥ śāstrārambhāḥ .
tathā brāhmaṇetyādi . evaṃ ca kṛtvā kālakṛtatvāt kriyā-kriyāphalānāṃ dharmārthakāmamokṣārthaiḥ
śāstraireva vihitāḥ kriyāḥ, tadyathā yathākramaṃ dharmādiṣu, brāhmaṇasya vasante'gnyādhānam, vasante brāhmaṇo
yajeta, grīṣme rājanyaḥ, śaradi vājapeyena vaiśyaḥ   ityādivacanāt . tathā vaṇijāṃ madyasya,
ādhānamiti vartate . īśvarāṇāṃ krīḍādīnām, udyānagamanaṃ vāsantikavastrālaṅkāramālyagandhabhojanādisevanaṃ
ramaṇamityādīnām, ādigrahaṇāt sandhivigrahāsanayānādiguṇānuṣṭhānamityādi . niṣkramaṇamityādi yāvad
yatīnām, niṣkramaṇakālādārabhya yāvad vimokṣaṃ vimokṣaṇasya ātmakarmaviyogaphalasya mokṣasya kālo

aniyatacetanācetanatvapṛthivyāditvena anādyanantavartanātmasvatattvānāṃ vṛtteḥ
yatīnāṃ niṣkramaṇādeḥ kāla iti, yathoktam --appaṇo nikkhamaṇakālaṃ ābho+ettā ca+ittā rajjaṃ kalpasū॰
112 ityādi . tathā daṇḍakapāṭarucakamanthalokapūraṇakriyābhistatkāle karmatrikasyāyuṣā samīkaraṇamityādi .
aniyatacetanācetanatvetyādi yāvat kalanaṃ kālaḥ, svarūpatadātmakatvabhāvanaiva vartate . aniyataṃ caitanyamupayogarūpāditvena rūpe cetanāyā upayuktatvāt . acetanatvamapyaniyataṃ caitanyopayogāpattyopayuktatvāt . athavā tṛṇādergavādyabhyavahṛtasya sukhaduḥkhādicaitanyāpatterdravyasya prāṇādyāpatterdravyaprāṇātipātādibhāvaḥ kālakramāgatapariṇativaśāt upaśamakṣayakṣayopaśamodayapariṇāmabhāvaiśca jīvapudgalayoranādyanantaśo vartanāt .

kalanātmakaṃ rūpaṃ bhūyo bhūyo viparivartate dhruvādisarvanityalakṣaṇam . tasmādviśvavikalpavivartavartanāyāḥ kalanamasmadādyasarvajñaṃ prati anumānamātragamyamaviviktamamitapūrṇakoṣṭhāgāradhānyavat sarvajñaṃ ca prati viviktāyā vartanāyāḥ kalanaṃ kālaḥ .
sa tathābhūtena kalanārthena vartanāmeva sāmānyamatyajan bhūto bhavati bhaviṣyaṃ-
na kevalaṃ cetanācetanayoḥ paraspararūpāpattikṛtaiva vṛttiḥ, kiṃ tarhi ? acetanasyāpi pṛthivyāditvenāpi
tathā, tadyathā--ekajātitvāt pudgalānāṃ pṛthivyudakajvalanapavanavanaspatyāditvena viparivartamānapariṇatīnāmanādyanantaśa eva vṛttirvartanam, tasyātmā svaṃ tattvaṃ yeṣāṃ paramāṇūnāṃ te paramāṇavaḥ, teṣāmanādyanantavartanātmasvatattvānāṃ vṛtteḥ kalanātmakaṃ rūpaṃ bhūyo bhūyo viparivartate'bhyāvartate, rūparasādibhedaparivartanavadguṇabhedenāpyekadvitrisaṅkhyeyāsaṅkhyeyānantaguṇabhāgahīnavṛddhakṛṣṇaśuklatvādinā vābhyāvṛttiḥ, ekāṃśasyāpi paramasūkṣmarūpādibhāvaparamāṇorapi anādyanantaśo'bhyāvṛttiḥ . atastadatītānāgatavartamānātmakamekaṃ
kūṭasthamavicāli anapāyopajanavikāri avṛddhi vyayāyogītyādi ādigrahaṇāt, dhruvādisarvanityalakṣaṇametadeva kalanātmakaṅkāraṇamupapadyate, nāṇupuruṣaniyatyādinityatvam, pūrvāparībhāvātmakaviparivartakalanasya
ādimadhyāvasānādarśanādevaṃlakṣaṇasya nityatvasya . tasmād viśvavikalpavivartavartanāyāḥ kalanaṃ kāla
ityabhisambhantsyate . tacca kalanaṃ dvividham, asmadādyasarvajñaṃ prati anumānamātragamyamaviviktaṃ
sarvavastusāmānyamātragrahaṇam, amitapūrṇakoṣṭhāgāradhānyakalanavat, yathā dhānyamamitvā koṣṭhāgāre
pūritaṃ kumbhaśatasahasrādyanyatamaparimāṇam ityuddeśato gṛhyate tathoddeśamātrato'tītānāgatavartamānavartanākalanamasmadādibhiḥ . sarvajñaṃ ca prati paramaniruddhe kāle samaye samaye vṛttāyāḥ viviktāyā vartanāyāḥ
saṅkhyānaṃ kalanaṃ tat kālaḥ, kala saṅkhyāne pā॰ dhā॰ 497, 1866 iti pratīteḥ . yathoktam—
jaṃ jaṃ je je bhāve pariṇamati payogavīsasādavvaṃ .taṃ taha jāṇāti jiṇo apajjave jāṇaṇā ṇatthi ॥ āva॰ ni॰ 794 iti .
etad vartanasvatattvakālanirūpaṇam .
sa tathetyādi . sa eva kālastathābhūtena vartanārūpeṇa kalanārthena samādhikaraṇena tāṃ vartanāmeva
sāmānyamabhinnāmatyajan bhūto bhavati bhaviṣyaṃśca iti viśeṣavyapadeśaṃ labhate, nānyaḥ kaścidakalanātmakaḥ padārtho niyatyādirasattvāt . sa eva tu kalanalakṣaṇo bhāvastridhā bhidyate tatsamādhikaraṇatvāt sattvātmakatvād ghaṭavat, na vyadhikaraṇo bhūto bhavati bhaviṣyaṃścākāla eva vyadhikaraṇo'tadrūpa eva .

śceti viśeṣavyapadeśaṃ labhate . sa eva tu tridhā bhidyate, anyathānyasyābhāvāt . sa
eva tathā kalayan vartanena kalayati, sa eva kalyate, tena tasmaitena ca tasmai cetyādi .
evameva ca sa vartamānātītayoḥ kāraṇāvasthayoreva kāryākhyābhimukhyena gṛhyate
ekatra meghādirekatra paṭādiḥpaṭādirekatra meghādiḥ . grahaṇavacca sa eva kriyate tathā vṛtteḥ kriyayā kalyate .
kiṃ kāraṇam ? anyathānyasyābhāvāt, iha hyanyadanyathā na bhavati, yathā kusumaṃ khapuṣpaṃ na bhavati
khapuṣpaṃ vā kusumaṃ na bhavati, ghaṭo vā paṭatayā na bhavati ghaṭatayā paṭo vā na bhavati . kiṃ tarhi ? tadeva
tad bhavati, kusumameva kusumam, tadeva cānyathāpi bhavati yathā kusumameva mukulitārdhavikasitasamastavikasitajarattāmlānāditvādinā . evaṃ tāvat kāla eva bhāva ityabhedena bhavanaṃ vyākhyātam . kāraṇabhedenāpi
sa eva tathā kalayan vartanena kalayatīti kalanasya kartṛtvamanubhavatīti kalanaṃ bhavatītyarthaḥ . sa eva
kalyate kriyate karma bhavatītyarthaḥ pūrvāparatayā kāryakāraṇabhāvāt . tena ca tasmai cetyādi tasyaiva kalanasya
śaktibhedāt, tena kriyata iti karaṇatā, tasmai kriyata iti sampradānatā . ādigrahaṇāt tasmāt
tasminniti apādānādhikaraṇabhāvāvapi .
tasyaivedānīṃ kālasya tridhā bhinnasyāpyabhedopadarśanārthaṃ jñānena kriyayā caikyamucyate --evameva
cetyādi jñānena tāvadekatvaṃ dṛśyate yāvadekatra meghādiriti . evameveti yathaiva kartṛkarmakaraṇādiśaktibhede'pyabhinnaḥ kālastathā sa vartamānātītayoḥ kāraṇāvasthayoreva saptamyanto'yaṃ nirdeśaḥ kāryākhyābhi-
mukhyena gṛhyate kāryāṅgīkaraṇena tatprādhānyena tādātmyeneti yāvat, vartamānāvasthāyāṃ kāryākhyābhimukhyena
atītāvasthāyāṃ cottarāvasthābhimukhyena sa eva kālo gṛhyate, kimuktaṃ bhavati ? kalyate jñāyate . yathāsaṅkhyamekatra paṭādirekatra meghādiḥ, vartamāne paṭādiratīte meghādiḥ . tadyathā--puruṣo hi pūrvāhṇe paṭaṃ paśyannaparāhṇe'pi paṭa evāyaṃ śvo'pyaparedyuruttaredyurapi paṭa eveti vartamānakāle'pi paṭameṣyatkāle'pi paṭameva manyate .
meghe connatamātre varṣati ayaṃvarṣatyayam, tataḥ pralahībījamutpadyate, mūlāṅkurādi bhavati, tataḥ pralahīpoṇḍam, tataḥ
karpāsaḥ, tataḥ sūtram, tataḥ paṭaḥ ityatītakāla eva eṣyatkālaṃ paṭaṃ manyate ityataḥ kāryākhyābhimukhyena sa
eva kālo'tīto vartamānaścābhedena gṛhyamāṇo dṛṣṭastasmādabhinnaḥ . evaṃ jñānenaikyamāpādya kriyayāpyaikyamāpādayati atideśena --grahaṇavacca sa eva kriyate . kiṃ kāraṇam ? tathā vṛtteḥ, evaṃ hi vartanam, saiva hi
kriyā yathā gṛhyate tathā kriyate'pyasāvevābhedeneti tatkārakārthaṃ darśayati --kriyayā kalyata iti . evaṃ
tāvadatītavartamānayoḥ kāraṇayoḥ kāryākhyābhimukhyena grahaṇakaraṇābhyāmaikyam, ākhyāśabdaḥākhyā śabdaḥ śabdamātreṇaiva
bhedāt . tayorapyanāgate, tayoḥ kāraṇayorapyanāgate kārye'tītavartamānayoḥ kāraṇākhyābhimukhyena

tayorapyanāgate kāraṇākhyābhimukhyena kalyamānatā dṛśyate saṃyogatantvādyudakagarbhasarjanapācanādivartanapaṭatvavat .
ata eva ca kalanameva hyekaṃ kāryakāraṇavṛttitvena viparivartituṃ kṣamamapuruṣakāramasvabhāvamaniyati saṃsāri anādi . kālavṛttereva puruṣavādyuktamuktikramārthaturīyavacanādeva kālasāmarthyāt kramātmalābho ghaṭate . mithyādarśanādibhistatpradoṣanihnavādibhiśca karmabandhaprakriyopapatteḥ saṃsārānāditā santānāvyavacchedādyujyate .
puruṣavādinaḥ punaḥ paramātmanaḥ śuddhānna yujyate saṃsāro bandhābhāvāt . bandhābhāvaḥ
kāryākhyābhimukhyakāraṇaikyavad grahaṇakaraṇayoḥ samānā kalyamānatā dṛśyate, tato'pyaikyameva . tadyathā—
saṃyogatantvādyudakagarbhasarjanapācanādivartanapaṭatvavat, yathā tantūnāṃ saṃyogaṃ dṛṣṭvā rutakarpāsapralahīpoṇḍapralahīmūlāṅkurādijalasarjanapācanadhāraṇameghakalanāni vṛttāni tathā ca kriyanta iti tānyeva vartanāni paṭa
ityeṣyatpaṭa eva tathā tantuvāyasya grahaṇakaraṇābhyāṃ pravṛttatvād vartamānātītapaṭatā dṛṣṭā ityaikyameva .
ata eva cetyādi . etasmādeva kāraṇād vartanasyāpratīghātād vyāpitvācca kāraṇāntarāpekṣā nāsti,
kalanameva hyekamananyasādhanaṃ svayameva kāryakāraṇavṛttitvena viparivartituṃ kṣamam, apuruṣakāraṃ cetanācetaneṣu vṛtterabhedāt, asvabhāvaṃ jīvājīvātmakapariṇatikramavivṛttyajasratvāt, aniyati tathānyathābhāvaviparivartavartanātmakatvādeva, saṃsāri rūpadvyaṇukatryaṇukādibhūmyambuvrīhyādyāhārarasarudhirādiviparivartanasvabhāvāntarasaṅkramaṇalakṣaṇatvāt saṃsārasya, ata evānādi, anāditvena dūramapakṣiptā niyatyādikāraṇāntarāpekṣā
anena kalanena . tasmādanāditvāt kālavṛttiḥ, asyā eva kālavṛttereva kevalāyāḥ kāraṇāntaranirapekṣāyā
hetoḥ yadapyucyate puruṣavādinā puruṣakriyāta eva sarvam iti tadasmādeva kālād bhavati na puruṣakārāt,
anādīnāṃ yaugapadyādādimatāṃ paurvāparyayuktavṛttitvāt tayośca kālatvāt kila tenaiva puruṣavādinā kālasya
samarthitatvādityata āha --puruṣavādyuktamuktikramārthaturīyavacanādeva, suṣuptāvasthā viśudhyantī suptāvasthā
bhavati, suptāvasthā ca jāgradavasthā bhavati, jāgradavasthā viśuddhā satī turīyā muktyavasthā bhavatīti kālasāmarthyāt kramātmalābho ghaṭate, tasmāt suṣuptāderavasthāviśeṣavyavasthānasya anādikālapravṛttyātmakatvaṃ
paramātmano vartanatattvasya asmanmata evameva ghaṭate, na puruṣavāde, kramākramavikalpābhāvāt . anyathā
avasthācatuṣṭayasya ekasarvagatanityākramakāraṇātmakasya katamāvasthā prathamā dvitīyā tṛtīyā turīyā ceti ?
kiñcānyat, vṛttikramāpāditakāryakāraṇāvasthayoḥ kāryakāraṇabhāvopapattermithyādarśanādibhiḥ sāmānyahetubhiḥ
tatpradoṣanihnavādibhiśca viśeṣahetubhiḥ karmabandhaprakriyopapatteḥ saṃsārānāditā santānāvyavacche

kāraṇābhāvādaśarīratvādakaraṇatvācca . pradoṣābhāvāt karmābhāvaḥ... ... ...saṃsārānāditā .
nāpi tasya niyateḥ saṃsārānāditā, atattvāt . yad yadatat tat tanna tanniyati dṛṣṭam, ghaṭapaṭavat . evameva tasya svabhāvāt .
tasmāttvanādivartanātmakatvāt kālasya pṛthivyādivrīhyādivṛttivivṛttiprabandha-
dād yujyate . puruṣavādinaḥ punaḥ paramātmanaḥ śuddhāt kūṭasthādinityāt kāryakāraṇe dve api
vyatītānna yujyate saṃsāro bandhābhāvāt, bandhābhāvaḥ kāraṇābhāvādaśarīratvādakaraṇatvācca,
caśabdāt sarvagatatvādekatvānnityatvāccetyādayo'pi hetavaḥ, pradoṣādikāraṇābhāve pradoṣābhāvāt karmābhāva
ityādi gatārthaṃ yāvat saṃsārānāditā .
atrāha niyativādī--tasya saṃsārasyaiva tathāniyateḥ saṃsāro bhavati puruṣapudgalayoriti . atra
brūmaḥ --nāpi tasya niyateḥ saṃsārānāditā, kasmāddhetoḥ ? atattvāt, tadbhāvastattvam, na tattvamatattvam, tasmādatattvāt tanniyaterna bhavati saṃsāraḥ, atattvaṃ cāsya saṃsārasya kvaciduparamābhyupagamāt,
svahetoḥ sādhyāvinābhāvitvopapradarśanārthamāha --yad yadatat tat tanna tanniyati dṛṣṭam, yathā ghaṭaḥ
paṭaniyatirna bhavati paṭo'pi ghaṭaniyatirna bhavati, tasmād ghaṭapaṭavadatattvānnāpi tasya niyateriti sādhūktam .
kiñcānyat, evameva tasya svabhāvāt . yadi brūyāt--tasya svabhāvāt saṃsārānāditeti, etacca nāpi
tasya svabhāvāt, atattvāt . atattvamasya pūrvavad muktyavasthābhyupagamāt siddham . yadyadatat tat tanna
tatsvabhāvaṃ ghaṭapaṭavaditi . evaṃ tāvadanādisaṃsāritā nopapadyate niyatyādivāde kālamantareṇetyuktam .
idānīṃ kālavāde tadupapattirupavarṇyate --tasmāt tvanādivartanātmakatvādityādi yāvanna na
yujyata iti . tasmāditi prastutāt kālāt saṃsārānāditā na na yujyata iti sambhantsyate .
tuśabdo viśeṣaṇe, kālavāda evaitadupapadyate'nādisaṃsāritvam, yaugapadyaparyāyatvādanāditvasya yaugapadyasya ca
kālaprabhāvāvinābhāvitvāt kalanavṛttiparyāyatvācca kālasyeti tatpradarśanārthaṃ hetumāha --anādivartanātmakatvāt kālasya, kālo hi yugapadanādivṛttyātmakaḥ . nanvidaṃ prāguktena viruddhaṃ pūrvaparāpūrvāparādivṛtterayaugapadyāditi
cet, na, vartanasya yaugapadyāt, tadyathā --pṛthivyādivrīhyādivṛttītyādirdṛṣṭāntadaṇḍakaḥ . yathā pṛthivya

svātmaviṣayakriyābandhasaṃsaraṇavajjīvapudgalayorabhinnavartanasvatattvayoḥ svata eva bandhakriyā saṃsārakriyā ca vartanābhedena rūpabhedena ca kālasyātmasvātmanyeva kriyā
anātmasvātmani vā yugapadeva bandhasaṃsaraṇavihitā bandhasaṃsārānāditā na na
yujyate .
ityanādivartanāprabhedapūrvāparādikramād bhāvāntarāṇi krameṇa prāptāni bhūmyambvādiyogo bījodbhedo mūlamaṅkuraḥ... ... ...kuṇḍakatandulaudanaḥ . jīvapudgalavṛttiparivṛttibhedena vartanaiva ārambhapravṛttiniṣṭhāḥ . tadeva hi vartanaṃ parivṛttyaparivṛttiṣu .
mbuvāyvākāśapuruṣādayo yugapat sametā lokākhyāṃ labhamānā anādayaḥ, ta eva ca vrīhiyavagodhūmacūtapanasāditvena strīpuruṣamahiṣājagavayagavāditvena ca vartante sahaiva, bhūmyādivrīhyāditvena tādṛśyorvṛttivivṛttyoravyavacchedena sva evātmā viṣayo'syāḥ kriyāyāḥ sā teṣāṃ vrīhyādibhūmyādīnāṃ vṛttivivṛttiprabandhena ātmasvarūpaviṣayā kriyā, saiva ca bandhaḥ snigdharūkṣavṛttyā teṣāṃ saṃśleṣāt, anyānyarūpāpattiḥ
saṃsaraṇam, tacca anādi yugapadubhayaṃ bandhanaṃ saṃsaraṇaṃ dṛṣṭam, tathā jīvapudgalayorabhinnavartanasvatattvayoḥ
svasādhyebhya eva sādhanātmabhyaḥ hetukāryabhūtebhyaḥ kāraṇebhyaḥ parasparasaṃśleṣavartanebhya iva bhūmyādivrīhyādīnāṃ
hetubhyaḥ svata eva bandhakriyā saṃsārakriyā ca vartanābhedena rūpabhedena ceti dṛṣṭāntaprasiddhārthavyākhyānam . dārṣṭāntikavyākhyānaṃ tu kālasyātmasvātmanyeva kriyā anātmasvātmani veti, kālasya
abhinnavartanasvatattvasya bhūmyādivrīhyādibandhasaṃsaraṇavadeva ātmasvātmani jīvasvarūpe kriyā anātmasvātmani
pudgalasvarūpe vā yugapadeva bandhasaṃsaraṇavihitā kālakṛtabandhasaṃsāravihitā tatkṛtā vidhāturanyasyābhāvāt,
saiṣā saṃsāritā yugapadabhinnānādivṛttyātmikā jīvapudgalayoḥ parasparaṃ svātmaparātmavṛttikṛtabandhasaṃsārānāditā na na yujyate virodhābhāvādityabhiprāyaḥ . evaṃ tāvad yaugapadyaliṅgakālakṛtasaṃsārānāditā .
pūrvaparādipūrvāparādiliṅgakālakṛtasaṃsārānāditāpyasmin darśane na virudhyata evetyata āha --ityanādivartanāprabhedetyādi . itiśabdārtha itthamarthe, itthamupapāditānāditāyā eva vartanāyāḥ prabhedāste pūrvāparādikramāt,
ta eva bhāvāntarāṇi krameṇa prāptāni . kāni tānīti cet, bhūmyambvādiyogo bījodbhedo
mūlamaṅkura ityādi gatārthaṃ yāvat kuṇḍakatandulaudana iti . odanādapyabhyavahṛtād rasādi yāvat
kaḍevaram, kaḍevarād mṛt, mṛdo mṛtpiṇḍaḥ, mṛtpiṇḍācchivakaḥ, punaryāvad bhūmyāditvena paramāṇudvyaṇukādisaṅghātāḥ, jīvapudgalavṛttiparivṛttibhedena vartanaiva ārabhate pravartate nitiṣṭhatītyārambhapravṛttiniṣṭhāḥ
punarvipariṇāmo'nyarūpeṇāvirbhāvaḥ sa ārambhaḥ, pravartanaṃ sthitiḥ, niṣṭhā tirodhānam, ityetadanuparataṃ dharmatrayacakrakamayugapadvṛttāvapi yugapadvṛttāvapi, pūrvābhihitabandhasaṃsaraṇavadutpattisthitibhaṅgā api vartanasvātmaiva, tadeva
hi vartanaṃ parivṛttyaparivṛttiṣvityavirodhaṃ kālakāraṇavādasya darśayati . tatprasiddhipradarśanārthamāha --nanu

nanu kṛṣīvalādibhirapi paryupāsyate tathā tathā āvirbhūtaścūtāṅkurakālo na tāvadāvirbhūta iti .
tasmādeva cāvagamitadravyakṣetrabhāvātmanaḥ suṣamādibhedātmakād bhāvabhedāḥ
sambhavanti kālasya prabhuvibhutvābhyām . ekasamāyāmapi saṃvatsaravartanāt subhikṣadurbhikṣādibhāvabhedāḥ... ... ...ekamuhūrte'pi lagnavartanād bhāvabhedāḥ . tasmādeva
kṛṣīvalādibhirapi paryupāsyata iti, kiṃ punarvidvadbhirityarthaḥ, tathā tathā yathā yathāsau kālo
vyavatiṣṭhate tathā tathā puruṣaḥ paryupāste, āvirbhūtaścūtāṅkurakālo na tāvadāvirbhūta ityāvirbhūtānāvirbhūtātmā .
tasmādeva cetyādi . tasmādeva ca vartanālakṣaṇāt kālādavagamitadravyakṣetrabhāvā ātmāno'sya
tasmādavagamitadravyakṣetrabhāvātmana avagamitadravyakṣetrabhāvātmakādityarthaḥ . prāg nimittaṃ dravyaṃ bhūmyādivrīhyādi, dravyātmā kāla iti, ghaṭo grīvādaya iti kṣetram, bhāvo rūpādayaḥ, na kecid yugapadātmikāṃ
vṛttiprakhyātiṃ kālamantareṇa iti kālatvāvagamanaṃ vartata eva . tasmāddravyādyātmakāt kālāt suṣamasuṣamādibhya utsarpiṇyavasarpiṇyākhyakālabhedebhyaḥ paramaniruddhasamayatvenābhinnādapi suṣamādibhedātmakād bhāvabhedāḥ sambhavanti, tadyathā--suṣamasuṣamāyāṃ suṣamāyāṃ suṣamaduṣṣamāyāṃ cātraiva bhārate kṣetre devalokavad
bhavanti pratanukrodhamānamāyālobhāstridvyekagavyūtocchritadehāstāvatpalyopamajīvinyo mithunadharmikāḥ prajā
maṇyaṅgādikalpatarukalpitopabhogavidhayaḥ, svādusurabhijalā caturaṅgulaharitatṛṇā nimnonnatavarjitā surabhisvādurasā sukhasparśādiguṇā bhūmirityādi . sa eṣa punaranubhāvaḥ kālasya prabhuvibhutvābhyām, kāla eva hi
prabhavati vibhavati ca sarvabhāvabhedānāmutpattisthitipralayeṣvātmaprabhedamātrāṇām . tathā duṣṣamasuṣamāyāṃ 
sukhaduḥkhasamatvād bhūyiṣṭhasukhatvād dharmācārabhūyiṣṭhatvācca manuṣyalokavad bhāvabhedāḥ . duḥṣamāyāmāhārabhayamaithunaparigrahasaṃjñāprācuryādadharmakarmonmārgaprasthānabhūyiṣṭhatvācca tiryaglokavat . duḥṣamaduḥṣamāyāṃ narakalokavad
duḥkhaikarasatvāt . tathā kṛta-tretā-dvāpara-kaliyugasaṃjñāvibhāgeṣu vyākhyāvikalpamātrabhedeṣu yugeṣu . kiñcānyat —
ekasamāyāmapi bhāvabhedāstatprabhuvibhutvābhyāmeva, saṃvatsaravartanād subhikṣadurbhikṣādibhāvabhedāḥ,
evamuttānārthā bhāvabhedā neyā yāvadekamuhūrte'pi lagnavartanāt nālikā-lavādibhedena ca bhāvabhedā neyā
yāvat paramaniruddhe samayavartane'nyasminnanyasminniti . ekasminnapi kāla utpātādivartanād bhāvabheda

muhūrtajātānāmapi puruṣāṇāṃ tanmātrabhedaprabhedasvāmibhṛtyādi . tasyaiva ca vyāpitvāt
tathā tathā yugapadeva paśyatāmarhatāṃ pravacane kālajñānamavitathaṃ dṛśyate'dyataneṣvapi
keṣucit puruṣeṣu . atisaukṣmyāccāsya tajjñānābhimukhānāṃ kvacid vacanavisaṃvadanamapi . ata eva ca sāśaṅkamanvāhuranye--kālaḥ pacati bhūtāni kālaḥ saṃharati prajāḥ .kālaḥ supteṣu jāgartti kālo hi duratikramaḥ ॥  
vyabhicāra iti cet, na, kāladoṣābhāvāt, utpātopaghātasyāpi kālakṛtatvāt kasyacid bhāvasya vyādhyupaghātāt kāle'pi śuno maithunābhāvavat tasya vyādhikālamaraṇakālādīnāṃ tathābhāvāt .
tasmādevetyādi . tasmādeva āvalikādisvarūpavartanabhedādeva muhūrtajātānāmapi puruṣāṇāṃ
tanmātrabhedaprabhedasvāmiprabhāvāt svāmibhṛtyādi, kaścit svāmī kaścid bhṛtyo bhavatīti janmakālabhedād bhāvabhedā
anumātavyā dhūmādagnivat . ādigrahaṇāt surūpadūrūpasubhagadurbhagaprājñāprājñādibhāvabhedāḥ . tasyaiva ca
vyāpitvāt, caśabdāt prabhaviṣṇutvācca, evaṃ hi kālakāraṇasya prabhutā vyāpitā ca, yata etadvartanāvartaviparivartabhedaprabhedāstathā tathā yugapadeva paśyatāṃ viśvadṛśvanāmarhatāṃ pravacane kālajñānamavitathaṃ
pramāṇībhūtaṃ tadviṣayaṃ dṛśyate'dyataneṣvapi keṣucit puruṣeṣu kalibalamalīmasaprajñeṣvapi . syānmatam—
kvacid visaṃvadanadarśanāt kālajñānāprāmāṇyamiti, etaccāyuktam, atisaukṣmyāccāsya tajjñānābhimukhānāṃ kvacid vacanavisaṃvadanamapi praṇihitadhiyāmapi puṃsāṃ kvacijjñānavisaṃvādāt, kālasaukṣmyaṃ
durupalakṣyatvāt kāraṇam, chadmasthānāṃ jñeyānantyādajñānabahutvājjñānaparimitatvācca sarvasya sarāgasya jñānādajñānaṃ bahulamiti . tathā ca--

ke+ī ṇimittā tahiyā bhavaṃti kesiṃ ca taṃ vippaḍi+eti ṇāṇaṃ . sūtrakṛtāṅga 12 . 10

ata eva ca sāśaṅkamanvāhuranye, na viniścitaṃ prasahya, yathā kālaḥ pacatītyādi, bhūtānāṃ
vartanātmakāt kālādanyatvābhyupagamādananyatvena kālavartanātmakatvenaiva na viniścitam . tathā prajānāmanyatve
saṃharaṇaṃ suptānāṃ jāgratāṃ vā tadanyatvena nirdeśādaviniścitatvāt sāśaṅkameva bhedadarśanānupātenoktatvāt .

ye punarviniścitadhiyasta evaṃ vadanti--
kāla eva hi bhūtāni kālaḥ saṃhārasambhavau .
svapannapi sa jāgārti kālo hi duratikramaḥ ॥
nanu taiḥ sarvaiḥ svabhāva eva bhavati iti bhāvyate . yat puruṣādayo bhavanti
sa teṣāṃ bhāvaḥ, tairbhūyate yathāsvam . tathā ca svabhāve sarvasvabhavanātmani bhavati
ye punarviniścitadhiyaste prasahyaivaṃ vadanti, tadyathā --kāla eva hi bhūtāni bhūtatvena kālasyaiva
vartanāt . kālaḥ saṃhārasambhavau, yathoktaṃ prāk rūpādayo na kecit kālamantareṇa iti bhūmyādivrīhyādivadātmanyeva sambhavasaṃhārakriye iti ca bandhasaṃsārau iti vacanācca . svapannapi jāgarti, sa eva
svapiti jāgarti ca, na tu svapadbhyo jāgradbhyo vā vyatiriktaḥ kaścit te vā tataḥ, svaprabhedakramasahavṛttimātratvājjāgratsvapadavasthayoḥ, suptavṛttyānāvirbhūtātmanastasyaiva kālasya jāgradvṛttyābhivyaktavikramatvāt kvacit
krameṇa bhedavṛttivijṛmbhitatvāt sāmānyavartanasya suptavibuddhādisvaprabhedeṣu avyāghātāditi kālakāraṇavādo
vidhividhivikalpa eva samāptaḥ .
tadvikalpa eva svabhāvabhāvo'dhunā --nanu taiḥ sarvairityādi . jñaḥ svatantraśca puruṣa eva bhavatīti
svātantrye satyapi jñājñarūpārūpakriyā'kriyādiniyamānniyatireveti sarvatra vartanatattvaḥ prabhuvibhutvābhyāṃ kāla
eva bhavatīti ca etairvādairnanu svabhāva eva bhavatīti bhāvyate, bhavan bhāvyate taireva pratipādyate . kiṃ
kāraṇam ? dravyārthaprasavād yat puruṣādayo bhavanti sa teṣāṃ bhāvaḥ, yathā sarvabhāvāḥ svena bhāvena
bhavanti sa teṣāṃ bhāvaḥ pā॰ vā॰ 5 . 1 . 119 iti vacanād yena bhāvena yo bhavati sa tasya bhāvastattvamātmīyo bhāvaḥ svabhāva ityanarthāntaram, tataśca tatra te bhavantīti tadātmāno'bhisambadhyante puruṣādīnāmātmāno bhavanti, tairbhūyate yathāsvamiti bhāvena teṣāmabhisambandhaḥ . te bhavanasya kartṛtvamanubhavanti
jñānasvātantrya-niyama-vartanātmakaṃ tat taditi vadadbhiḥ sa sa svabhāva eva parigṛhīto bhavati .
evaṃ ca svabhāvaparigrahe sati kāraṇāntaraparikalpanā vyarthetyata āha --tathā ca svabhāve sarvetyādi
yāvat ke te ? sarvabhāvānāṃ puruṣādīnāṃ svaṃ svaṃ bhavanamātmā yasya so'yaṃ sarvasvabhavanātmā,
tasmin svabhāve bhavati bhavanasyānubhavitari kartari svatantre bhavati bhavatervā kartari sati siddhe svabhāve

siddhe'rthāntaranirapekṣe ke te ? teṣāmapi hi svatvaṃ svabhāvāpāditameva, anyathā te ta
eva na syuranātmatvād ghaṭapaṭavat . evameva tatra tatra puruṣādisvabhāvānatikramāt
sarvaikatvamabhinnaṃ tadbhāvavattvādeva varṇyate iti svabhāvaḥ prakṛtiraśeṣasya .
puruṣādīnāṃ ca svatve sattvānapohāt tulye kāla eva bhavanātmā na puruṣādaya
iti na svabhāvādṛte sidhyati .
siddhasyāsādhyatvāt siddhaudanavadarthāntaranirapekṣe taireva vādaiḥ pratipādite ke te puruṣādayaḥ ? na te
bhavantītyarthaḥ, kiṃ tairvinā svabhāvasya na pratiprāptaṃ kāryam ? . syānmatam--teṣāṃ svo bhāva ātmīyaḥ svabhāva
iti tānapekṣata iti, etaccāyuktam, yasmāt teṣāmapi svatvaṃ svabhāvāpāditameva, te hyātmānaḥ sve,
tadbhāvaḥ svatvam, taddhi teṣāṃ svatvaṃ puruṣādīnāṃ kenāpāditam ? svātmabhireva . yadyevaṃ svaḥ svo bhāvaḥ svabhāvaḥ
parasparaviviktaḥ svabhāva evetyāpāditaṃ svātmabhireva tat . anyathā yadi tadātmatvaṃ teṣāmātmabhāvāpāditameva
na syāt tataste ta eva na syuranātmatvād ghaṭapaṭavat, yathā ghaṭaḥ paṭānātmatvāt paṭo na bhavati
paṭo'pi ghaṭānātmatvād ghaṭo na bhavati evaṃ puruṣādayo'pyātmānātmatvādātmāno na syuḥ, na syureva vā
anātmatvāt khapuṣpavat . tasya svabhāvakāraṇatvasya vyāptipradarśanārthamāha --evamevetyādi, itthamevaitat,
avaśyamatreva tatra tatra yathātra svabhāvavāde svabhāvānatikramāt svabhāva evetyabhinnaṃ svabhāvavyatiriktārthābhāvāt tasya cābhinnatvāt tathā tatra tatra puruṣaniyatikālādivādeṣūktavidhinā puruṣādisvabhāvānatikramāt
sarvaikatvamabhinnaṃ tadbhāvavattvādeva varṇyate, jñātmabhavanasya niyamātmabhavanasya vartanātmabhavanasyānyasya vā
tasya tasya svabhāvādeva varṇanāt . itiśabdo hetvarthe, asmāduktahetoḥ svabhāvaḥ prakṛtiraśeṣasya yonirbījaṃ prabhavaḥ kāraṇamityarthaḥ .
kiñcānyat, puruṣādīnāṃ ca svatva ityādi, dravyārthasya kañcidaparityajya vṛtternayānāṃ pūrvavirodhitvāduttarānuvṛtteśca kālasya puruṣādyaparityāgena vṛttiṃ tāvad darśayati, kālavāde puruṣādīnāṃ svatvaṃ sattvānapohāt, kathaṃ sattvamanapoḍham ? saṃsāryanāditvābhyupagamāt puruṣatvam . tasminneva kāle niyaterapyātmatvaṃ
sattvānapohāt, sattvānapohaśca yugapadayugapanniyatārthābhyupagamāt . evaṃ kālavāde niyatipuruṣayoḥ sattvābhyupagamaḥ . tathā puruṣavāde niyateḥ kālasya cātmatvaṃ sattvānapohāt, kathaṃ sattvānapohaḥ ? muktikramābhyupagamāt kālasattvānapohaḥ, avasthāniyamābhyupagamānniyatisattvānapoha ityādi . evaṃ niyativāde kālapuruṣayoḥ svatvamātmatvaṃ sattvānapohāt, kālasattvānapohaḥ anādimadhyāntāṃ niyatim iti kālasattvābhyupagamāt tāṃ samprapaśyan sarvajña iti puruṣasattvābhyupagamāt . eṣa dravyārthasya sarvatra sarvasattvāt svabhāva
ityudgrāhaḥ kṛto bhavati, tatra sattvānapohāt sattve tulye kāla eva bhavanātmā na puruṣādaya iti na

na, atulyatvāt sattvasya, kālasyaivaikasya vrīhivat tathā tathā bhavanāt puruṣādeśca pṛthak pṛthapṛthakpṛthagbhinnabhāvātmakabhavanāt . nanvevamapi kālasyaiva nānyasya iti
svabhāva eva parigṛhīto bhavati, tathā ca puruṣādīnāṃ kāraṇakāryaniyamāt .
kālasyaiva tattvāt kāraṇakāryavibhāgābhāvāt sāmānyaviśeṣavyavahārābhāva
eveti cet, evamapi sa eva svabhāvaḥ . pūrvādivyavahāralabdhakālābhāvaścaivam, apūrvā-
svabhāvādṛte sidhyati tatsvatattvasya sattvāvinābhāvāt, kālodāharaṇaṃ tu kālavādidūṣitapuruṣādivādānāmapi taddūṣaṇena dūṣyatvāt tatpratipādanavat pratipādyatvācca . yathoktam--

samanantarānulomāḥ pūrvaviruddhā nivṛttaniranuśayāḥ .   iti .

kālavādyāha --na, atulyatvāt sattvasya, kālasattvapuruṣasattvayoranyonyenātulyatvāt . kathamatulyatā ?
kālasyaivaikasya vrīhivattathā tathā bhavanāt puruṣādeśca pṛthak pṛthagbhinnabhāvātmakabhavanāt, yathā
vrīhirevaiko mūlāṅkurādibhāvena bhavati tathā kāla eva tathā tathā vartanātmā bhavati vrīhivad mūlāṅkurāditvena,
na tathā puruṣādayo bhinnātmabhavanāditi . atrocyate --nanvevamapi kālasyaiva nānyasyeti kālasyaiva
bhavanaṃ na puruṣādeḥ iti vacanāt sutarāṃ kālasyāsau bhavanātmeti svabhāva eva parigṛhīto bhavati .
yathā ca tvayocyate sattvātulyatā kālasyaiva vrīhyādivadaṅkurādivacca puruṣādīnāṃ bhavanamiti tathā ca
puruṣādīnāṃ kāraṇakāryaniyamādapi caivaṃsvabhāvaḥ kālaḥ kāraṇaṃ vrīhyādivat, kāryaṃ puruṣādayo'ṅkurādivat,
niyamāt sa sa tasya svabhāva iti sa eva svabhāvaḥ parigṛhyate paraiḥ . pūrvatra sattvasya hetutvena
vivakṣitasya sattvāvinābhāvitvena bhāvanā, iha siddhasyaiva svabhedeṣvabhedena vyavasthitasya sāmānyaviśeṣavyavahāraprasiddhibhāvaneti viśeṣaḥ .
kālasyaiva tattvādityādi yāvadabhāva eveti cet . syānmataṃ bhavataḥ--traikālyaikakūṭasthatvāt
kālasyaiva tattvāt kālavāde kāraṇaṃ kāryam iti vibhāgābhāvādasau sāmānyaviśeṣavyavahārābhāva eva,
mithyātvāccāsya vyavahārasyāsadviṣayatvāditi cet, evamapi sa eva svabhāvaḥ bhavatīti vākyaśeṣaḥ,
kālasyaiva hi sa svabhāvo yadasau bhavatīti svabhāvaparigrahaḥ . kiñcānyat, vyavahārapratyākhyāne prāgabhihitakālāstitvānumānapratyākhyānadoṣaḥ, tadyathā --pūrvādivyavahāralabdhakālābhāvaścaivamapūrvāditvānniyativat . yathā pūrvaparādikāraṇakāryavyavahārābhāvād niyatirnāstītyucyate tathā kālo'pi tadabhāvānnāstīti
prāptam . yadapi ca kālānumānaṃ yugapadayugapadvṛttyā ghaṭarūpādīnāṃ vrīhyaṅkurādīnāṃ cocyate tadapi svabhāvānumānameva sampadyate, yasmād yugapadayugapadityādi, yugapadvartanāt kramavartanāccātiriktasya kasyacidabhāvāt
kāla eva ityuddiśya nirdeśārthaṃ ghaṭarūpādi vrīhyaṅkurādi codāhṛtaṃ tasyoddeśyasya nirdeśyasya ca bhāvasya tena
tenātmanā bhavato bhavanādeva tu viśeṣeṇaiva svabhāvo'bhyupagata iti darśanārtham .


ditvāt, niyativat . yugapadayugapad ghaṭarūpādīnāṃ vrīhyaṅkurādīnāṃ ca tathā tathā bhavanādeva tu svabhāvo'bhyupagataḥ .
tathā ca dṛśyate teṣveva tulyeṣu bhūmyambvādiṣu bhinnātmabhāvaṃ pratyakṣata eva
kaṇṭakādi . tadeva tīkṣṇādibhūtam, na puṣpādi tādṛgguṇam . tacca vṛkṣādīnāmeva .
tathā mayūrāṇḍaka... ... ...mayūrādibarhāṇyeva vicitrāṇi . anvāha ca--

kaḥ kaṇṭakānāṃ prakaroti taikṣṇyaṃ vicitrabhāvaṃ mṛgapakṣiṇāṃ ca .
svabhāvataḥ sarvamidaṃ pravṛttaṃ na kāmacāro'sti kutaḥ prayatnaḥ ॥


kenāñjitāni nayanāni mṛgāṅganānāṃ ko vā karoti rucirāṅgaruhān mayūrān .
kaścotpaleṣu dalasannicayaṃ karoti ko vā karoti vinayaṃ kulajeṣu puṃsu ॥  

yadi svabhāva eva kāraṇaṃ kiṃ na svabhāvamātrādeva bhūmyādidravyavinirvṛttinirapekṣā kaṇṭakādyutpattirbhavet ? kimanyathāpi na syāt ? kaṇṭakaḥ kimarthaṃ vidhyati ?

athavā naitad yuktigamyaṃ svabhāvakāraṇyam, tathā ca dṛśyate teṣveva tulyeṣu bhūmyambvādiṣu
hetuṣu bhinnātmabhāvaṃ pratyakṣata eva kaṇṭakādi, kaṇṭakasya mūlataḥ kramahīnatanurāyatā, ādigrahaṇāt
patrāṅkurādi saṃsthānavarṇādi bhinnātmabhāvam . punastadeva kaṇṭakādi tīkṣṇādibhūtam tīkṣṇaṃ tīkṣṇataraṃ kuṇṭhaṃ
kuṇṭhataraṃ saviṣaṃ nirviṣamityādi, na puṣpādi tādṛgguṇaṃ sukumārādisvabhāvaṃ surabhidurgandhādisvabhāvaṃ ca .
tacca vṛkṣādīnāmeva, tacca kaṇṭakādi vṛkṣa-vallī-kṣupādīnāmeva, tatrāpi varvalādīnāmeva na nyagrodhādīnām .
na caiṣā mayūracandrakāditā vṛkṣādīnām, na ca barhiṇapārāpatādīnāṃ kaṇṭakādi . tathā mayūrāṇḍaketyādi
yāvad vicitrāṇi, barhādīnāmeva pañcavarṇatā nodakādīnām, tānyapi ca mayūrādibarhāṇyeva vicitrāṇi
na śukādibarhāṇīti . anvāha ceti pūrvavajjinavacanānusāreṇaiva . kaḥ kaṇṭakānāmityādi kenāñjitānītyādi ca gatārthe vṛtte .
itara āha --yadi svabhāva eva kāraṇamityādi yāvat kiñcicca neti . arthāntaravyapekṣotpattidarśanānna svabhāva eva kāraṇam, āsye kavalaprakṣepavat . dṛṣṭā ca kaṇṭakāderutpattirbhūmyādidravyavinirvṛttivyapekṣaivānapahnavanīyā . sā ca na syād bhūmyādidravyanirvṛttivyapekṣotpattiḥ svabhāvādeva, svabhāvasyārthāntaranirapekṣakāraṇatvāt . yadi ca svabhāva eva kāraṇaṃ kiṃ kāraṇaṃ na svabhāvamātrādeva bhūmyādidravyavinirvṛttinirapekṣā kaṇṭakādyutpattirbhavet ? kiṃ ca kāraṇamanyathāpi na syāt ? bhūmyādyantareṇa nirvṛttiḥ kaṇṭakasya
kiṃ na syāt ? kiṃ vā kaṇṭakasya saukumāryaṃ kusumasya vā taikṣṇyaṃ na syāt ? so'pi kaṇṭakaḥ kimarthaṃ

kimarthaṃ ca kadācid vidhyati ? kimarthaṃ kiñcideva vidhyati kiñcicca na ? nanūtpātādisvabhāvaniyamavaśādanapekṣitadravyakālādirapi dṛṣṭaiva kaṇṭakādyutpattiḥ . api ca
bhūmyādidravyavinirvṛttyapekṣaiva kaṇṭakanirvṛttiriti bruvatā svabhāvasiddhistvayaiva
varṇyate, bhūmyādibhya eva kaṇṭako bhavatīti tatsvabhāvavarṇanāt .
yathā pṛthivyādisvabhāvo viśvathā kaṇṭakādirevaṃ nimittānāmapi nimittatā
vidhyati ? kusumaṃ kiṃ na vidhyati ? kimarthaṃ ca kadācid vidhyatīti, tīkṣṇo'pi vedhasvabhāvo'pi
sarvakālaṃ kiṃ na vidhyati kaṇṭakaḥ ? kimarthaṃ kiñcideva vidhyati, na sarvam ? tadapi kiṃ kvacideva pradeśe
vidhyati na sarvatra ? ityatra viśeṣaheturvācyaḥ . dṛṣṭaścāyaṃ niyamo'rthāntarāpekṣaḥ, sa tu svabhāvasyārthāntaranira-
pekṣatvānnopapadyate iti .
atrocyate --nanūtpātādisvabhāvetyādi yāvad dṛṣṭaiva . yaducyate bhūmyādidravyavinirvṛttyapekṣaivotpattirdṛṣṭā ityetattadupekṣotpattidarśanāt svabhāvāvyabhicārācca svabhāva eveti mantavyam . tadyathā--utpātādiṣu
akaṇṭakānāṃ vṛkṣādīnāṃ kaṇṭakāḥ kaṇṭakināṃ cākaṇṭakā nidhyādiliṅgatvena dṛṣṭāḥ . yathoktam—
akaṇṭakāḥ kaṇṭakinaḥ kaṇṭakāścāpyakaṇṭakāḥ .viparyayeṇa dṛśyante vadanti nidhilakṣaṇam ॥   iti .
itthaṃ satyāmapi bhūmyādidravyanirvṛttau kaṇṭakābhāvādasatyāmapi etaddravyakālādinirvṛttau kaṇṭakadarśanācca nāpekṣāsti svabhāvasya . kintu utpātādisvabhāvaniyamavaśādanapekṣitadravyakālādirapi dṛṣṭaiva kaṇṭakādyutpattiḥ, na punastaṃ taṃ svabhāvamantareṇa sā utpattirastīti svabhāva evāvyabhicārād vyāpitvācca kāraṇameṣitavyam . kiñcānyat, api cetyādi . api ca tvayā bhūmyādidravyavinirvṛtyapekṣaiva bhūmyādīnyeva
vṛkṣatvena kaṇṭakadravyatvena taikṣṇyāditvena ca nirvartante, tatsamāyoganirvṛttyapekṣā kaṇṭakanirvṛttiriti bravatābruvatā
nanu saiva svabhāvasiddhistvayaiva varṇyate . kiṃ kāraṇam ? bhūmyādibhya eva bhūmyambukṣetrabījāṅkurādidravyanirvṛttibhya eva kaṇṭako bhavatīti tatsvabhāvavarṇanāt, anyathā svabhāvāt kimanyadatra śakyaṃ vaktuṃ
kāraṇam ? bhūmyambukṣetrabījāṅkurādibhya eva kaṇṭako bhavati na mṛtpiṇḍādibhya ityeva teṣāṃ svabhāva iti
svabhāvasyaiva samarthanaṃ tadapi teṣāṃ tattatsvābhāvyāt .
kiñcānyat, yathā pṛthivyādītyādi yāvannimittānāmapi nimittatā svābhāvikīti . yathaivāyaṃ 
viśvathā sarvathānekaprakāraṃ bījāṅkurādikramanirvṛttaḥ kaṇṭakādiḥ pṛthivyādisvabhāvaḥ puruṣaprayatnanirapekṣo'prayatnata
eva bhavati, athavā pṛthivyādīnāmeva prāgabhihitanyāyena vṛkṣaghaṭādisvabhāvābhyupagamād yathā svabhāva eva
evaṃ nimittānāmapi ghaṭapaṭādyutpattau puruṣakārasādhyābhimatāyāṃ mṛtpiṇḍadaṇḍacakrasūtrodakakulālādinimittānāṃ nimittatā sāpi svābhāvikī, tato na svabhāvavyatiriktaṃ kiñcit . evaṃ ca sarvasya svābhā

svābhāvikī, tatra kuta utpattirapi ? prativastu svabhāva evāyaṃ vayaḥkṣīrādivat .
yadi cāsau na syāt tata uttaratrāpi na bhavedeva abhūtatvād vandhyāputravat . evaṃ
mṛdādiṣu vidyamānānāṃ ghaṭādīnāṃ nimittāpekṣasvabhāvaivotpattiḥ, nākāśādiṣu .
dṛṣṭā ghaṭādīnāṃ kriyāyā utpattiriti cet, na, prāganabhivyakteḥ . sā sati
agrahaṇanimittābhāve kimiti cet, svabhāvādeva atisannikṛṣṭamativiprakṛṣṭaṃ vā
vikatvena tatra kuta utpattirapi ? yā prāguktā tvayā bhūmyādidravyavinirvṛttyapekṣaivotpattiriti sā kutaḥ ?
nāstyeva kāraṇam, tasmānnāsti sā, prāgevābhivyaktaye viracitalīnāvasthatvāt . tasmāt sotpattiḥ prativastu svabhāva evāyam, vastu vastu prativastu svo hi bhāvaḥ svabhāva iti niruktyā prativastu ātmīyaṃ
bhāvamācaṣṭe . vayaḥkṣīrādivaditi dṛṣṭāntaḥ, yathā bālyakaumārādivayo'vasthāḥ pūrvaviracitā eva āvirbhavanti yathā kṣīradadhyudasvinnavanītaghṛtādyavasthāstathā ghaṭādayo nimittasvabhāvāpekṣābhivyaṅgyaviracitasvabhāvā
āvirbhavanti . yadi cāsāvityādi yāvad vandhyāputravat . yadi cāsāvutpattisvabhāvo'smadabhihito
na syāditthaṃ pūrvāvasthāyāmeva tata uttaratrāpi na bhavedeva abhūtatvād vandhyāsutavat . asyaivārthasya
bhāvanārthamāha --evaṃ mṛdādiṣvityādi gatārthaṃ yāvannākāśādiṣu .
dṛṣṭā ghaṭādīnāṃ kriyāyā utpattiriti cet . syānmatam--dṛṣṭaviruddhamuktaṃ tvayā vidyamānānāṃ
ghaṭādīnāṃ nimittāpekṣasvabhāvaivotpattiriti, kriyāyā eva kulālasya ghaṭāderarthasyotpatterdarśanāditi . etacca
na, prāganabhivyakteḥ, kriyāyāḥ prāk sotpattiranabhivyaktā apavarakaghaṭavat pradīpeneva kriyayābhivyajyate
notpādyata ityadoṣaḥ . sā sati agrahaṇanimittābhāve kimiti cet, sā sati arthe'nabhivyaktiragrahaṇanimittānāmatyāsannaviprakṛṣṭavyavahitasamānābhihārābhibhavasaukṣmyendriyadaurbalyamanovaiyagryapittopaghātādīnāmabhāve
sati kimarthaṃ bhavatīti cenmanyase, vayamatra brūmaḥ --svabhāvādevetyādi yāvaccakṣurādinā na gṛhyate .

añjanamandarādi cakṣurādinā na gṛhyate, yathā sa svabhāvastathāyamapi . tathā kiñcidatyantānupalabdhisvabhāvameva bhavati ātmādi . tanna puruṣakāmacāraprayatnādibhyaḥ
kiñcidapi nirvartate . tatra kutaḥ kasyacidarthino'pyevaṃ vā viparyaya eva vārambhakriyānirvṛttayaḥ ? tathā cāhuḥ--kaṭukaḥ kaṭukaḥ pāke vīryoṣṇaścitrako mataḥ .tadvad dantī, prabhāvāttu virecayati sā naram ॥ carakasaṃ॰ 1 . 26 . 68
na tvasmābhireva tad vaktavyam --svabhāvādeva, agrahaṇahetuṣu asatsvapi sato'rthasyānabhivyaktau svabhāva eva
kāraṇamiti . kasmāt ? tvayaivābhyupagatatvāt, atisannikṛṣṭamativiprakṛṣṭaṃ vyavahitaṃ vā cakṣurindriyaṃ rūpamañjanamandarādi na gṛhṇātyatyantam ityatra kena tvayā etat kāraṇena pratipannam ? iti pṛṣṭenāvaśyaṃ svabhāvāditi vaktavyam, ayaṃ hi cakṣuṣaḥ svabhāvo yadatisannikṛṣṭamañjanādi na paśyati ativiprakṛṣṭaṃ vā mervādīti
śeṣendriyāṇāmapi svabhāvādevātiviprakṛṣṭādyagrahaṇaṃ svaviṣayaniyamaśceti . kiñcānyat, yathā sa svabhāvastathāyamapi, yathā cakṣurādīndriyāṇāmātmano'tyantamatisannikṛṣṭādyagrahaṇaṃ svabhāvastathānabhivyaktāgrahaṇaṃ
svabhāva iti kiṃ na gṛhyate ?
kiñcānyat, yathaitat tathā kiñcidatyantānupalabdhisvabhāvameva bhavati ātmādi, ātmākāśa-
kāladigādayaḥ kāryata eva nityamanumeyāḥ padārthāḥ saukṣmyād bāhyendriyāviṣayāstatsvabhāvāḥ . tatra nāstyātmā
nāsti kālaḥ dharmādharmākāśadigādayo vārthā na santīti vṛthaiva vivadante śākyādayaḥ svabhāvabhedamavidvāṃsaḥ .
tasmād yaducyate tvayā kriyāto ghaṭādi nirvartata iti tanna puruṣa-kāma-cāra-prayatnādibhyaḥ kiñcidapi
nirvartate, puruṣāt tadicchātastatpravṛttestatprayatnād vīryādityarthaḥ . ādigrahaṇānna tadbuddheḥ na svāminiyogādibhyaḥ sarvatra vyabhicāradarśanāt . kiṃ tarhi ? bhūmyambvādivrīhyaṅkurādimṛdghaṭādyabhivyaktyanabhivyaktisvabhāvo
ghaṭo'pi pṛthivyādisvabhāva eva vastutvāt tadātmatvāt, yathā--āpo dravāḥ, sthirā pṛthivī, calo'nilaḥ,
mūrtihīnamākāśam, uṣṇo'gnirityādiṣu svabhāva eva, tatra kutaḥ kasyacidarthino'pyevaṃ vā viparyaya
eva vārambha-kriyā-nirvṛttayaḥ, āpo dravā bhavantu, sthirā pṛthivī, calo'nilaḥ, agniruṣṇaḥ, viyadamūrtaṃ
bhavatu ityevamarthino'pi puruṣasya nārambho na ceṣṭā na ca nirvṛttirvā tathā viparyaye'pi mā bhūd dravaṃ
jalam, sthirā bhūḥ, calo'nilaḥ, agniruṣṇaḥ, amūrtamākāśam ityārambhaḥ kriyā nirvṛttirvā svabhāvasyānyathākartumaśakyatvāt . evaṃ ghaṭādiṣvapi yojyaṃ svābhāvikatvam .
tathā cāhuriti svābhāvikatve jñāpakamāha . kaṭukarasaḥ kaṭuvipāka uṣṇavīryaścitrakaḥ, tadvad dantī
kaṭukarasā kaṭuvipākā uṣṇavīryā, viśeṣastvasyāścitrakāt prabhāvena virecayati, prabhāva iti svabhāvaparyāyatvād rasāderapi svabhāvatvāt sa eva sāmānyaviśeṣābhyāṃ tathā tathā varṇyata iti, tasmād yat tvayoktaṃ
kriyāto ghaṭādyutpattiḥ iti tatra pṛthivīmṛtpiṇḍaśivakādikramāpattavyaghaṭātmanaḥ sthairyātmavanna sta utpatti-

iti kathaṃ ghaṭotpattyādi sambhāvyate ? pravṛttimṛdāṃ sa svabhāva eva . phalasvabhāvānurūpāḥ pravṛttayo'ta eva vyavasthitā iti prayāso'narthakaḥ . svabhāvādeva pravartitavyamityeva pravartante'pratarkato vastūni, akṣinimeṣadhātukaṇṭakādivat .
vināśāvuktahetutvāt . itiśabdo hetvarthe, asmāddhetoḥ kathaṃ ghaṭotpattyādi sambhāvyate ? ādigrahaṇād
vakṣyamāṇau vināśavipariṇāmāvapi kathaṃ sambhāvyete ? naiva sambhāvanīyaṃ tattrayamityarthaḥ .
syānmatam--kulālaprayatnapravṛttidaṇḍacakrasūtrodakamṛdādīnāṃ puruṣābhisandhyanurūpaghaṭādyutpattivināśavipariṇāmaphalaiḥ sambandhadarśanānna svabhāva eveti . etaccāyuktam, yasmāt pravṛttimṛdāṃ sa svabhāva eva,
yathoktaṃ prāk nimittānāṃ nimittatā svābhāvikī iti, tasmāt svabhāva eva . kiñcānyat, phalasvabhāvānurūpāḥ pravṛttayo'ta eva vyavasthitāḥ, svabhāvabalādeva mṛtpiṇḍadaṇḍādibhireva ghaṭo bhavatīti jñātvā
cakramūrdhni mṛtpiṇḍaṃ saṃsthāpya daṇḍagrahaṇacakrabhramaṇādivyāpārā ghaṭaphalayogyāḥ kriyāstadanurūpā vyavasthitāḥ .
tathā turīvemaśalākādisādhanāḥ sūtropādāna-tantusantāna-pāyana-vayanakriyāḥ paṭaphalasvabhāvānurūpā vyavasthitāḥ . evaṃ kṛṣisevāvaṇijyāparivrajyādipravṛttayaḥ svabhāvameva hetuṃ samarthayantyo dṛśyante loke vyavasthitāḥ,
āsāṃ nāpyutkarṣo nāpyapakarṣaḥ kaścit . phalānurūpāḥ pravṛttayaḥ pravṛttyanurūpaṃ phalaṃ tatra tatreti vyavasthitaphalapravṛttitā svabhāvādeveti .
syānmatam--vyavasthitapravṛttiphalasvabhāve bhāve puruṣaprayāsastarhyanarthaka iti cet, satyametat, iti
prayāso'narthakaḥ, yathā tvaṃ brūṣe tathaiva svabhāvasāmarthyādeva pravṛtternivṛtteśca phalasiddhyasiddhyoranarthaka eva
prayāsa iti tvayā sadoṣābhimato'pyayaṃ pakṣo mayā tattvavādabhraṃśabhayānna tyajyate . itthamanarthako'pyasau
prayāsaḥ puruṣasyāstyeva, sanneva svabhāvādeva . yathoktam—
svabhāvataḥ pravṛttānāṃ nivṛttānāṃ svabhāvataḥ .nāhaṃ karteti bhāvānāṃ yaḥ paśyati sa paśyati ॥  
iti pravṛttinivṛttyorbhāvānāṃ svabhāvasvātantryameva, sa hi svo bhāva ātmā vastūnāṃ nirvṛttānāmityuktatvāt .
pravṛttinivṛttyorānarthakye kiṅkṛtā kimphalā vā pravṛttiḥ ? ataḥ svabhāvānurūpapravṛttipratijñāvyāghāta iti cet,
na vyāghātaḥ, tatsvābhāvyādeva yasmāt pravartitavyamityeva pravartante'pratarkato vastūni, prakṛṣṭastarkaḥ
pratarkaḥ, anenopāyenārthasya siddhiḥ iti ya ūhaḥ sa tarkaḥ, na pratarko'pratarkaḥ, apratarkata eva vastūni
pravartitavyamityeva pravartante svabhāvādeva, tadyathā --akṣinimeṣadhātukaṇṭakādivat, yathā akṣinimeṣonmeṣā

evaṃ ca yadi hetuto yadyahetuto ghaṭakaṇṭakādi ubhayathāpi svabhāvānativṛttiḥ .
ātmabhavanamanādipravṛttaṃ kāraṇaṃ jagataḥ .
evaṃ ca tatrānādipravṛttasvabhāvaviparyayeṇa yadyutpattirvināśo vipariṇāmo
vā tato'nādipravṛttakāraṇasvabhāvavyatyāse hitāhitaprāptiparihārārthaśāstravyarthatā
puruṣasya kriyāyāḥ phalasya ca tathā'svabhāvatvāt . anyathotpādavināśavipariṇāmebhyo ghaṭārthaṃ pravṛtteṣu tatpaṭa utpadyate tadvināśārthaṃ pravṛtteṣvavināśo vipariṇāmārthaṃ
pravṛtteṣvavipariṇāmaśca . ataḥ śāstrārthavattvāya varamidameva kāraṇaṃ sva eva bhāvaḥ
vanarthakāvabuddhipūrvau ca puruṣasyāhṛtāhārarasarudhiramāṃsamedosthimajjaśukrāditvena vibhajanaṃ kaṇṭakatīkṣṇabhavanaṃ
cetyevamādipravṛttayastathā ghaṭādiphalasvabhāvānurūpāḥ pravṛttayo'pratarkata eveti .
evaṃ cetyādi . evaṃ ca kṛtvā lokaprasiddhivaśād yadi hetuto yadyahetuto yathāsaṅkhyaṃ ghaṭakaṇṭakādi buddhyabuddhipūrvanirvṛttābhimataṃ yadastu tadastu ubhayathāpi svabhāvānativṛttiḥ . evametadātmabhavanamanādipravṛttaṃ kāraṇaṃ jagataḥ, pṛthivyabbījāṅkurādiṣu sthiradravādisvabhāvāvirbhāvatirobhāvādirūpeṇa ekaṃ nityaṃ
ca notpadyate na vinaśyati na cānyathā bhavatīti pratipattavyam, utpādavināśavipariṇāmānāmanādipravṛttasvabhāvakāraṇavirodhitvāt .
evaṃ ca tatrānādipravṛttasvabhāvetyādi yāvad vipariṇāmo veti pūrvapakṣa uttānārthaḥ . uttarapakṣastu tato'nādipravṛttakāraṇasvabhāvavyatyāse iti pratyuccāraṇam, ātmabhavanaviparyaye doṣaḥ, hitāhitaprāptiparihārārthaśāstravyarthatā, dharmārthakāmamokṣaphalaprāptyupāyavidhānārthāni tadapāyaparihārārthāni ca
śāstrāṇi vyarthāni syuḥ . kiṃ kāraṇam ? puruṣasya kriyāyāḥ phalasya ca tathā'svabhāvatvāt,
kartṛkaraṇakarmādisādhanānāṃ tadaṅgasampannāyāḥ kriyāyā dharmārthakāmamokṣāṇāmanyatamasya tatphalasya cānyonyānurūpeṇa anātmatvādityarthaḥ . parasparānurūpānabhyupagame'nyathotpādo'nyathā vināśo'nyathā vipariṇāmaścānanurūpeṇeti yāvat . tato'nyathotpādavināśavipariṇāmebhya iti puruṣādisādhanakriyāphalānāṃ tathā'nātmatvaṃ samarthayati, ghaṭārthaṃ pravṛtteṣu ghaṭotpattyarthaṃ pravṛtteṣu tatpaṭa utpadyate tadvināśārthaṃ pravṛtteṣvavināśo vipariṇāmārthaṃ pravṛtteṣvavipariṇāmaśceti, svabhāvāniyamānnotpādavināśavipariṇāmāḥ santi,
yadi syurayathābhipretāḥ syuḥ svabhāvāniyamāditi svabhāvāparigrahe śāstrāṇāmarthavattā na yujyate . atastasmāt
siddhaśāstrāṇāmanatiśaṅkyatvādaniṣṭatvāccānarthakyasya śāstrārthavattvasiddhyarthaṃ ca ghaṭādeḥ kāraṇamanveṣaṇīyam,
tacca kāraṇamanviṣyamāṇaṃ śāstrārthavattvāya varamidameva kāraṇaṃ svabhāvaḥ, nāto'nyad vimardaramaṇīyataramasti . kuto'nyannāsti ? yattatkāraṇaṃ sva eva ātmīya eva ātmaiva vā bhāvaḥ, katamo'sau ? saṅgraheṇa

dvidhā prativastu jīvājīvavadavasthitaḥ, yo'sti sa bhāvaḥ ya ātmā sa bhāvaḥ svabhāvaḥ .
sa caiko'pi kārakabhedaṃ svaśaktibhedādeva labhate, sa evānubhavati so'nubhūyate . svadravyasaṃyogavibhāgasvābhāvyena sa eva bhavatīti saṃsāramokṣau svabhāvataḥ .
dvidhā prativastu jīvājīvavadavasthitaḥ, yo'sti sa bhāvaḥ ya ātmā sa bhāvaḥ svabhāva iti
ca parabhāvanirākaraṇārthamucyate . yathoktam --kimidaṃ bhaṃte ! atthitti vuccati ? goyamā ! jīvā ceva
ajīvā ceva sthānāṅgasū॰, tathā kimidaṃ bhaṃte ! sama+etti vuccati ? gotamā ! jīvā ceva ajīvā ceva
sthānāṅgasū॰, evamāvalikocchvāsaniḥśvāsaprāṇastokalavamuhūrtāhorātrakālavibhāgā ratnaprabhādibhūmayo dvīpāḥ
samudrāḥ parvatādyāśca neyāḥ .
sa caikaḥ svabhāvaḥ pūrvavadaśeṣanityatvalakṣaṇayukto'pi kartṛkarmakaraṇādikārakabhedaṃ svaśaktibhedādeva
labhate, tadyathā--svasādhanaviśeṣasvabhāvādeva viśeṣo bhavati, sa evānubhavati so'nubhūyate, etadvyākhyārthodāharaṇatvena kārakadvayaṃ kartṛkarmakārakabhedā eva śeṣakārakāṇīti darśanārtham . so'nubhavati kṛtvā phalamanubhavati karmaphalaṃ bhuṅkte . so'nubhūyate svabhāvabhedenātmanaiva bhujyate'pi . sa eva kathamanubhavati anubhūyate ca ?
iti tadarthapradarśanārthamāha --svadravyetyādi . svayameva dravyāṇi ātmaiva karmakarmitvasvabhāvāni dravyāṇi saṃyujyante
viyujyante ca, teṣāmeva svabhāvabhedānāṃ dravyāṇāṃ saṃyogavibhāgau bandhamokṣau deśasarvavikalpau, tadvikalpavicitrasukhaduḥkhajanmamaraṇavaiṣamye, tayoḥ svābhāvyena sa eva bhavatīti saṃsāramokṣau svabhāvataḥ, yathā
vrīhireva aṅkuratvādyanubhavanātmānubhavati anubhūyate ca . anyonyasaṃyogaviyogaviparivartena karmakarmisvābhāvyena viparivartamāno'pi svabhāvātmā vyādheḥ sādhyāsādhyadvaitarūpavat svajātyaparityāgādadvaitatvād vyavasthita
eva sarvatra bhavyābhavyajīvarāśyoḥ . ko dṛṣṭāntaḥ ? yathā kanakāśmani suvarṇaṃ dvidhāvirbhavat kriyā-'kriyābhyāṃ
tatsvabhāvaḥ, kvacinnāstyeva kanakamiti so'pi svabhāvaḥ, tathā keṣāñcit svayamevāpagamādātmaviśuddhyāvirbhāvaḥ

antareṇāpi dhātuvādaṃ kanakāvirbhāvastathā karmavivekasvābhāvyādeva bhavyajīvānāmātmāvirbhāvaḥ, samyagdarśanajñānapūrvikayā tu kriyayā prācuryeṇa kaivalyaprāptirdhātuvādakriyayeva kanakotpattiḥ, keṣāñcidanāvirbhāva eva karmāvivekasvābhāvyāt .
evaṃ ca tadubhayasvabhāvavarṇanādabhavyajīvakarmaṇoḥ... ... .... bhavyasya tu
viśuddhi... ... .... yadi heturanyo mṛgyeta tenānantyamasyāpi syāt, anāditvāt,
ākāśavat . tadantavattve vākāśamapi sāntaṃ syāt, anāditvāt, bhavyakarmavat .
athāpyasyānāditve'heturanto bhavati tathā ādiḥ siddhakarmasantānasya kasmānna
bhavati ? iti svabhāva eva śaraṇaṃ tadupāyasvabhāvo mokṣa iti . evaṃ sarvacodyeṣu .
kaivalyaṃ yathā bharatamarudevyādīnāmityata āha taddṛṣṭāntatvena --antareṇāpi dhātuvādaṃ kanakāvirbhāvastathā
karmavivekasvābhāvyādeva bhavyajīvānāmātmāvirbhāvaḥ, samyagdarśanajñānapūrvikayā tu kriyayā prācuryeṇa kaivalyaprāptirdhātuvādakriyayeva kanakotpattiriti svabhāvavaicitryādeva, tathā keṣāñcidanāvirbhāva eva karmāvivekasvābhāvyāt .
evaṃ ca tadityādi . evaṃ ca kṛtvā svabhāvanayabalena āmnātā jīvā dvividhāḥ--bhavasiddhikāśca
abhavasiddhikāśceti tadubhayasvabhāvavarṇanāt abhavyajīvakarmaṇorityādi bhavyasya tu viśuddhītyādi
ca gatārthaṃ vākyadvayam . anāderjīvakarmasantānasya vyavacchedāvyavacchedau svabhāvādeveti nātra kaścid
bhavyakarmasantānasāntatāyāmabhavyakarmasantānānantatāyāṃ vā hetuḥ śakyo vaktumanyaḥ svabhāvāt . yadi
heturanyo mṛgyeta tena ānantyamasyāpi syāt, kasya ? bhavyakarmasantānasyāpyanantatvaṃ syāt . kasmāt ?
anāditvādākāśavat, svabhāvamanicchadbhiranāditvaheturabhyupagantavyo jāyate so'niṣṭānantatvasādhanāya
bhavati . adhunā'nāditvahetusadbhāve'pi tatsāntateṣṭāvākāśasāntatetyata āha --tadantavattve vākāśamapi
sāntaṃ syādanāditvād bhavyakarmavaditi svabhāva evāntavattve kāraṇam, na heturanyo'sti hetuvādena
vimṛgyamāṇaḥ . athāpyasya bhavyasaṃsārasyānāditve sati aheturanto bhavati nirhetukahetuko'nta iṣyate 
tato yathā cāsyānāditve saṃsārasyāheturanto bhavati tathā kasmāt tasya virodhī punarnirhetukahetukāntavattvavad
bhavyakarmasantānasya nirhetukahetukādiḥ siddhakarmasantānasya kasmānna bhavati ? iti vācyamatra viśeṣakāraṇamasvabhāvahetuvādinā, mama tu punaḥ svabhāvavādinaḥ svabhāva eva sarvatra kāraṇaṃ vyāpitvāt . itiśabdo
hetvarthe, ityataḥ kāraṇāditthaṃ svabhāva eva śaraṇaṃ kāraṇavādinām . kathaṃ kṛtvā ? tadupāyasvabhāvo mokṣa iti samyagdarśanādiratnatrayopāyasampannabhavyakarmasantānātyantocchedasvabhāvo mokṣa iti . evaṃ
tāvad bhavyasaṃsārocchittāvabhavyasaṃsārānucchittau ca hetuvāde codite svabhāvāśrayeṇa parihāra uktaḥ . evaṃ

svabhāvānabhyupagame tu na sādhanaṃ na dūṣaṇaṃ ca svabhāvāpetāvayavārthavāditvāditi vādahānaṃ te .
ayaṃ sarvo'pi yatnaḥ so'nyabhinnasvarūpopādānenaiva svābhimatinirākaraṇāya
bhavati . puruṣavāde tāvajjñānamayo na rūpādimayaḥ, rūpādīnāṃ tanmayatvāt . kāryā-
sarvacodyeṣvityatideśaḥ, yathā bhavyābhavyasaṃsārocchittyanucchittyorviśeṣaheturvācyaḥ iti codite svabhāvādeveti vyavasthoktā tathā jīvājīvarūpyarūpisakriyākriyatvādiviśeṣāḥ kutaḥ iti codite svabhāvādeva
vyavasthāvaśyamāśrayaṇīyā .
svabhāvānabhyupagame tvityādi yāvad vādahānaṃ te iti . yadi svabhāvo nābhyupagamyate tataḥ
sādhanadūṣaṇābhāvastato vādatyāgaḥ, tadyathā--pakṣahetudṛṣṭāntādayaḥ svena bhāvena sampannāḥ sādhanam, pakṣaḥ
sādhyatvenepsito yadi viruddhārthānirākṛtaḥ, hetuḥ pakṣadharmaḥ sapakṣe san vipakṣād vyāvṛttaḥ, dṛṣṭāntaḥ sādhyānugatahetupradarśanamasati sādhye hetvasattvapradarśanaṃ ca . tadviparyaye tadābhāsā iti sābhāsaṃ sādhanaṃ svena bhāvena
bhavati . tatsādhanadoṣodbhāvanaṃ dūṣaṇaṃ tadanyathoktirdūṣaṇābhāsa iti ca svena bhāvena vyavasthitamabhyupagamya
sādhanaṃ dūṣaṇaṃ ca sābhāsaṃ vivadiṣurasi saṃvṛttaḥ, anyathā na sādhanaṃ na dūṣaṇaṃ ca svabhāvāpetāvayavārthavāditvāditi vādatyāgaste prāptaḥ . tasmāt svabhāva eva prabhuvibhutvābhyāṃ kāraṇaṃ jagata iti . evaṃ tāvat
svabhāvavādaḥ .
anayā ca diśā śabdabrahmatattvabhedasaṃsargarūpavivartamātramidaṃ jagaditi . yathoktam—
anādinidhanaṃ brahma śabdatattvaṃ yadakṣaram .vivartate'rthabhāvena prakriyā jagato yataḥ ॥ vākyapa॰ 1 . 1
ityādikāraṇavādā bhidyante saṃjñādibhedāt . te punaḥ sarve'pi paramārthadravyārthasya vidhividhinayasya svarūpamaspṛśanta eva pravartante, yasmāt saṅkṣepeṇāyaṃ sarvo'pi yatnaḥ so'nyabhinnasvarūpopādānenaiva svābhimatinirākaraṇāya bhavati, tadyathā--puruṣavādinaḥ puruṣādanyadavastu apuruṣatvād vandhyāputravat tathā niyateranyadaniyatitvād vartanādanyadavartanatvāt svabhāvādanyadasvabhāvatvād vandhyāsutavadavastu iti bruvatāṃ puruṣaniyatikālasvabhāvavādināmātmātmavastuno dravyārthavṛttasya tatparamārthasya tattvānāṃ sarvaikatvanityatvakāraṇamātratvasarvagatatvānāṃ dharmāṇāṃ pratipādanārthamudyatānāṃ vādinām anyadavastu iti svato bhinnānyārthābhyupagamenaiva
tatpratipādanaṃ nānyatheti tatpratipādanārtho yatnaḥ so'yamanyabhinnarūpopādānamantareṇa nāstīti sa yatnaḥ svābhimatapuruṣādyarthanirākaraṇāyaiva bhavatyanyabhinnārthābhyupagamāt .
katham ? iti taddarśayati --puruṣavāde tāvajjñānamayo na rūpādimaya iti, rūpādīnāṃ tatsuṣuptāvasthāmātratvābhimatānāṃ tanmayatvāt jñānātmakapuruṣamayatvāt . tāni ca rūpādīni kāryātmānaḥ, kāryā

tmanāṃ tanmayatve kāryatvānekatvānityatvāsarvatvāni puruṣasyaiva prāptāni . avasthāvacca
pūrvādiniyatyādiṣvapi .
svabhāvavāde tu atiśayaścāyam, ādāveva bhedopādānāt sambhavavadvyabhicāravṛttyanumatyā bhāvaviśeṣaṇasvaśabdopādānāt tathaiva cārthasya nirūpaṇāt . yadayaṃ
bhavati bhūyate'neneti vā bhāvaḥ . svaśabdo'svavyāvartanārtha itaretarābhāvamātraviṣa-
tmanāṃ tanmayatve cetanaikakāraṇātmatve kāryatvānekatvānityatvāsarvatvāni puruṣasyaiva prāptāni tanmayatvāt pratyekaparisamāptatvācca teṣāṃ pratyakṣata upalabhyatvācca . tasmāt puruṣasyaikanityakāraṇasarvatvāni nirākriyante'vasthānāṃ kāryakāraṇātmanāṃ puruṣamayatvādityuktaḥ puruṣātmakatvapratipādanayatnasya dravyārthavṛttasarvaikatvādyabhimatinirākaraṇadoṣo'vasthāśrayaṇāt . avasthāvacca pūrvādiniyatyādiṣvapītyatideśena niyatikālasvabhāveṣvapi
svābhimatinirākaraṇaṃ teṣāmapi darśayati . avasthāvacceti yathā suptasuṣuptajāgradvimuktyavasthābhedena bhinnānyarūpopādānenaiva svābhimatinirākṛtiḥ puruṣavāde'bhihitā tathā bālyādipūrvottarāvasthāsu tathāniyativartanāsvabhāvādibhedābhyupagamādeva svābhimataniyatyādinirākaraṇam .
svabhāvavāde tu,tuśabdo viśeṣaṇe, viśeṣo'sya svamatanirākaraṇadoṣādatiśayaścāyam . kiṃ
kāraṇam ? ādāveva bhedopādānāt, itare sṛṣṭipradarśanadvāreṇa dūraṃ gatvā paścād bhedamupādadate, svabhāvavādī punarutthāna eva bhedamupādatta ityayamatiśayaḥ . kuto bhedopādānamiti cet, sambhavavadvyabhicāravṛttyanumatyā bhāvaviśeṣaṇasvaśabdopādānāt . sati sambhave vyabhicāre ca viśeṣaṇam, yathā nīlamutpalamiti nīlatvaṃ cedutpale sambhavati vyabhicarati ca kadācit, raktamapi tad dṛṣṭamutpalaṃ bhramarādiṣu ca
nīlatvam, ato viśeṣaṇaṃ bhavati nīlaṃ ca tadutpalaṃ ca taditi evaṃ bhedavṛttyanumatyā vinā viśeṣaṇopādānābhāvāt, tathehāpi bhāvaśabdavācyasyārthasya svaśabdābhidheyaviśeṣaṇārthaṃ svaśabdopādānaṃ bhedādhārasambhavavadvyabhicāravṛttyanumatyaiva sahitam, yathā sambhavānumatyā vinā na viśeṣaṇaṃ tathā nāntareṇa vyabhicāramapi viśeṣaṇaṃ bhavati . tatra vyabhicāro virudhyate dravyārthavādasyaikyādityabhiprāyārthaḥ . tathaiva cārthasya nirūpaṇāditi, na kevalaṃ svaśabdopādānamātrādeva bhedo'ṅgīkṛtaḥ, kiṃ tarhi ? artho'pi bhūmyādikaṇṭakāditvena tathā
nirūpyate uttareṇa granthena bhedaprādhānyenaiva bhāvīkṛtenārtho'pi bhinno viśeṣaṇatvenopādātuṃ yogyaḥ, tadyathā—
yadayaṃ bhavatītyādi, tatra svaśabdabhāvaśabdayorarthavyutpattyorbhāvaśabdārthavyutpattistāvad bhāvavādinaḥ svabhāvavādinaścāvayoḥ śabdārthavyutpattirbhāvaśabdasya bhavatīti bhāvo bhūyate'neneti vā bhāva iti tulyā, tasyāṃ
ca tulyatāyāṃ na kaścid visaṃvādaḥ . svaśabdo'rtho vā viśeṣaṇatvena pravartamānaścintyaḥ, so'svavyāvarta


yo'rthābhāvārthatvādasvābhavane varteta, sa tatropakṣīṇaśaktitvāt svabhavanasya na prayojakaḥ . etadapi cāsvabhavanavyāvartanaṃ svaśabdasya naivāsti, asvasyābhūtatvāt . na
cābhūto vyāvartanāya . atha sa tathābhūta eva tataḥ sa bhāva eva, kiṃ vyāvṛttyā
anarthikayā ? tadbhāvatvaprasaṅgāt, abrāhmaṇavacane brāhmaṇatvavat . yadapi vyāvartyate
tadapi ca bhavedeva, asato'prasaktatvādaprasaktasya cāvyāvartyatvāt khapuṣpavat,
nārthaḥ, svo bhāvo'svo bhāvo na bhavatītyasvavyāvartanaṃ tasyārthaḥ, svaśabdaśca bhāvasyaivātmaparyāyasya vācakaḥ,
tasmād viśeṣaṇatvādasvavyāvartanārthaḥ sampadyate . tadarthatvācca itaretarābhāvamātraviṣayaḥ, svaḥ paro na
bhavati paro'pi svo na bhavatīti svaparābhāvāditaretarābhāvo'rthābhāvo bhāvābhāva iti yāvat . tataścārthābhāvārthatvādasvābhavane varteta asvo na bhavati ityeṣo'sya mukhyo'rtho jāyate na tu bhāvasvarūpapratipādanamiti bhāvārthāsaṃsparśānna kiñcidanena .
syānmatam--bhāvamapi brūta iti, etaccāyuktam, yasmāt sa tatropakṣīṇaśaktitvāt svabhavanasya
na prayojakaḥ, atibhāra eṣa hi śabdasya yadekaḥ svaśabdaḥ parabhavanavyāvṛttiṃ svabhavanapratipādanaṃ ca yugapat
sakṛduccaritaḥ kuryāt, ato na prayojako na vācaka ityarthaḥ . artho vāsya svaśabdasya svaśabdaṃ na prayojayati
śabdavṛttivirodhāt . tasmādasvabhavanavyāvartanamevārthaḥ . etadapi cāsvabhavanavyāvartanaṃ svaśabdasya
naivāsti . kintvarthādgaterabhyupetya etad vicāritam . kimarthaṃ nāstīti cet, ucyate --asvasyābhūtatvāt
svasyaiva bhūtatvād bhāvasyaiva bhūtatvādityarthaḥ . svaśabdārthābhāvānna svaśabdaṃ prayojayati vandhyāputravat . tadabhāvād bhāvaśabdavyatiriktārthaviṣayābhimataḥ svaśabdo'pi nāstītyata āha --na cābhūto vyāvartanāya
prabhavatīti vākyaśeṣaḥ, abhūtatvād vandhyāsutavat .
atha so'rtho'svastathābhūta eva tataḥ sa bhāva eva, bhāvādeva tasya svaśabdavācyārthasya bhāvaśabdavācyārthavat kiṃ vyāvṛttyānarthikayā ? iti svaśabdasya vyāvartyābhāvād vyāvṛttiranarthikā, vyāvartyārthābhāvaśca tasya bhāvatvād bhāvavadityuktaḥ . syānmatam--tasya vyāvartyasyābhāvād vyāvartyatā viśeṣaṇārthavattā ceti, etaccāyuktam, tadbhāvatvaprasaṅgāt, na hyasataḥ prasaṅgo'sti, aprasaktasya ca vyāvartyatā nāsti
abrāhmaṇavacane brāhmaṇatvavat, na hyabrāhmaṇavacane brāhmaṇo'prasakto vyāvartyate, yathoktaṃ nañivayuktamanyasadṛśādhikaraṇe tathā hyarthagatiḥ pā॰ vā॰ 3 . 1 . 12 iti . bhāvaśabdārthavyutpattyarthaṃ kartrarthopādānād yadayaṃ bhavati iti bhāvaśabdasya ayaṃśabdaviśiṣṭasya svarūpoktaḥ svaśabdo'pyanarthakaḥ . tasmād yadapi

kiñcittvād vastutvādarthatvādibhyaḥ svavat .
ayaṃ ca svabhāvaḥ kiṃ vyāpī prativastu parisamāpto vā ? vyāpitve tyaktasvaparaviśeṣaṇaḥ syāt . prativastutve kiṃ tena kalpitenābhinnaphalena lokavādāt . pratyekamātravṛtti ca vastu ghaṭādyeva ghaṭādītītaretarābhāvāt parasparamasvabhavanaparigrahāt
kutaḥ kva cāsau svabhāvaḥ syāt ? bhāvaviṣayaikārthe svatve na kiñcidanyat svaṃ nāmeti
kimatra bhedena kriyate ghaṭādinā paṭādibhāvaviśiṣṭena ? so'pi yadi bhāva eva ko'yaṃ
vyāvartyate tadapi ca bhavedeva vyāvartyatvādabrāhmaṇavat, vaidharmyeṇa nāsat tat, kutaḥ ? asato'prasakta-
tvādaprasaktasya cāvyāvartyatvāt khapuṣpavat . vyāvartyasya sattve'numānāntaramapyāha --kiñcittvād
vastutvādarthatvāt, ādigrahaṇāt prameya-jñeya-sattvādibhyo'pi . dṛṣṭāntaḥ svavaditi, yathā svaṃ
vyāvartyād vibhaktatvāt kiñcid vastu arthaḥ prameyaṃ jñeyaṃ sacca tathā vyāvartyamapi sajjñeyaṃ prameyamartho vastu
kiñcidvā prasaktatvādeva, tasmād bhavedeva .
kiñcānyat, ayaṃ ca svabhāva ityādi . ayaṃ ca tvadiṣṭaḥ svaśabdaviśiṣṭo bhāvaḥ svabhāvaḥ kiṃ
vyāpī prativastu parisamāpto vā ? yadi vyāpī sarvagata eka eva tasmin vyāpitve tyaktasvaparaviśeṣaṇaḥ syāt, ekarūpatvāt tasya pararūpābhāvāt svaśabdopādānaṃ paraśabdopādānaṃ ca nirarthakameva .
atha vastuni vastuni parisamāptaḥ prativastu tataḥ prativastutve kiṃ tena kalpitenābhinnaphalena lokavādāt ?
lokavādo hi ghaṭasya ghaṭatvameva svabhāvo nānyaḥ, paṭasya paṭa eva iti śrūyate, ghaṭādipṛthagbhūto na kaścideka
iti . sa yadi tathā prativastu kalpyate na kaścit tena lokavādābhinnaphalenārthaḥ kalpitena . tasmānnaikaḥ
kaścit svabhāvo yathā pūrvaṃ svabhāvavādyupavarṇitaḥ sidhyati . kiṃ tarhi ? laukika eva sidhyati .
kiñcānyat, svabhāvābhāva eva prasaktaḥ, tadyathā --pratyekamātravṛtti ca vastu ghaṭādyeva ghaṭādīti,
ghaṭa eva ghaṭaḥ paṭa eva paṭaḥ paṭe ghaṭo nāsti na ghaṭe paṭa itītaretarābhāvāt parasparamasvabhavanaparigrahaḥ
kṛto bhavati, tataḥ parasparamasvabhavanaparigrahāt kutaḥ kva cāsau svabhāvaḥ syāt ? yadyupapattidvāreṇārthaḥ tata idamupapattimukhamasya, bhāvaviṣayaikārthe svatve svatvādananyo bhāvaḥ, ya eva bhāvaḥ
sa eva sva ityanayoranarthāntaratvameveti satyaṃ na kiñcidanyat svaṃ nāmeti, itiśabdo hetvarthe,
tataḥ kimatra bhedena kriyate ghaṭādinā paṭādibhāvaviśiṣṭena ? dravyārthasvarūpasyābhinnatvāt . bhedena
yaducyate ghaṭa iti paṭādinā bhāvavyāvartanārthaṃ bhedena ghaṭasya bhāvo na paṭasya iti svo bhāvo na
parabhāvaḥ iti ca puruṣādivādavad bhedādhāraṃ tena kiṃ kalpitena dravyārthasvarūpavirodhinā bhedādhāreṇeti .
so'pi yadīti so'pi ca ghaṭādirbhedo bhāvo vā yadi bhāvaḥ bhavatīti bhāva eva bhāvasvarūpādabhinna

bhedo nāma ghaṭādirbhāvavyatiriktaḥ ? atha na bhavati tadastitvameva na . nanu ghaṭasya
bhāva iti paṭādivyatirekeṇa ghaṭa eva, na, bhāvasyaiva tathā tathā bhavanāt . na hi
hastādau bhavati kurvati vā devadatto na bhavati na karoti vā . ato bhāvatve'bhāvatve
vā nāstyeva bhedo ghaṭādiḥ . yaṃ taṃ bhuvo'rthamabhidadhati sarvadhātavaḥ .
tacca pratyavastamitaniravaśeṣaviśeṣaṇaṃ bhavanaṃ sarvavastugarbhaḥ sarvabimbasāmānyamabhinnaṃ bījam . tadeva hi bhavanaṃ vrīhyādi mṛdādi ca sādhyaṃ sādhanamekamaheyamapracyutaṃ
eva ataḥ ko'yaṃ bhedo nāma ghaṭādirbhāvavyatirikta iti svayamevokto bhedābhāvaḥ . atha na
bhavati bhedaḥ bhāvo na bhavati nānubhavati bhavanaṃ na vā bhāva evābhyupagamyate tadastitvameva nābhyupemaḥ,
abhavanāt kharaviṣāṇātmavat tat .
itara āha --nanu ghaṭasya bhāvaḥ ityavyatirekaṣaṣṭhyā vyapadiśyamānatvāt paṭādivyatirekeṇa
ghaṭa eveti svato'pṛthagbhūtena bhavanena, tataḥ paṭādibhedena bhavanasya kartā ghaṭa eveti . atrocyate --na,
bhāvasyaiva tathā tathā bhavanāt, na brūmo ghaṭasya bhavanaṃ na paṭasyeti bhedavyapadeśo nāstīti, sa punarupacarito ghaṭādibhirabhinnasyaikasya bhāvasyaiva tathā tathā tena tena prakāreṇa ghaṭapaṭādinā bhavanāt, anyathā
paṭādayo na bhavantyeva bhavanavyatiriktatvādityuktam . sa eva hi bhāvo ghaṭapaṭādirbhavati hastādibhavanakaraṇayoḥ
puruṣabhavanakaraṇavat ghaṭādīnāṃ bhāvāvyatirekāt puruṣāvyatiriktahastādibhavanavaditi . taddarśayati --na hi
hastādau bhavati kurvati vā devadatto na bhavati na karoti vā, hastādau bhavanakaraṇayoḥ kartṛtvaṃ
pratipadyamāne tatsamudāyasyāvaśyaṃ tatpratipatteḥ samudayasamudayinoścānanyatvāt . tadupasaṃharati --ato
bhāvatve'bhāvatve vā nāstyeva bhedo ghaṭādiriti . bhavane prastute karotigrahaṇaṃ kimartham ? sarvadhātūnāṃ
bhavanārthatvapradarśanārtham, tata āha --yaṃ taṃ bhuvo'rthamabhidadhati sarvadhātava iti . etasmād bhāvānna
ghaṭādirbhinna iti .
tacca pratyastamitaniravaśeṣaviśeṣaṇaṃ bhavanam, nimagnāni nilīnāni pratyastamitāni tatraiva bhāve
niravaśeṣāṇi viśeṣaṇāni sva iti para iti vā ghaṭaḥ paṭa ityādi vā . tacca sarvavastugarbhaḥ, tadeva bhavanaṃ
sarvavastūnāṃ mūladalikam . sarvabimbasāmānyam, mudrāpratimudrānyāyena bhidyamānānāmātmarūpāṇāṃ sphaṭikavadanekadhā dṛśyamānānāṃ bimbabhūtānāṃ pratibimbabhūtānāṃ ca sāmānyam, abhinnaṃ bījamityāditatsvarūpavarṇanāni evamprakārāṇi nirviśeṣaṇasyāpyaṃśaparikalpanayeti . tat kathaṃ bhāvyate iti cet, ucyate --tadeva hi
bhavanaṃ vrīhyādītyādi yāvat sādhanamekam . bhavanameva vrīhibījam, ādigrahaṇādambukṣetrakālādi
aṅkurādi vā . tadeva ca mṛdādi mṛlloṣṭavajrāśmasikatādi ca bhavanameva iti vartate, sādhyaṃ sādhanaṃ ca
bhavati, puruṣavādivyākhyānanyāyena svayameva viśvamādi vartate, yathā tadabhinnakartṛkaraṇādi sādhanaṃ sādhyaṃ ca

sadā, hastyādiprapañcena puruṣasyaiva hastyādimṛdādibhavanavat . ghaṭāderabhavanasya bhedasyāsattvameva, bhāvād bhinnatvāt kharaviṣāṇavat, aghaṭatvādātmanā'bhāvāt paṭavat .
vikalpo hi bhedasaṃsargapariṇāmairbhavet . na cāsya bhedo na saṃsargo na vipariṇāmaḥ, ekatattvātmakatvāt, pratisvatvavat . vikalpena ca bhāva eva, nābhāvaḥ
tathā bhavanameva ātmāvyatiriktaṃ sādhanaṃ sādhyaṃ caikameva tathā tathā, aheyamaparityājyaṃ bhavanameva vrīhyādivikalpānantye'pi tadavasthameva, apracyutamātmasvarūpād bhavanāt sadā sarvakālam . ko dṛṣṭāntaḥ ? hastyādi
yāvad bhavanavat, yathā naṭādirabhinayapuruṣo hastyaśvaparvatasaritsamudrādiprapañcānabhinayati svataḥ sṛjatyupa-
saṃharati ca tathā tathā bhavanāt, te ca na hastyādayo'nye tataḥ kecid bhedena bhavanti, hastyādiprapañcena tu
puruṣa eva hastyādirmṛdādiśca bhavati, ādigrahaṇāccitralepyakāṣṭhapustādirbhavati, tathā bhavanameva pṛthivyambumṛdādi bhavati, na bhedaḥ kaścid bhavanād ghaṭādeḥ, kiṃ kāraṇam ? ekatraivopayuktārthatvāt . ghaṭāderabhavanasya
bhedasyāsattvameva bhāvād bhinnatvāt kharaviṣāṇavat . bhāvād bhinno'pi ghaṭo bhavatyeva cet, tasya
bhavane vandhyāputro'pi bhavet . etasya diṅmātratvādaghaṭatvādātmanā'bhāvāt paṭavat, ghaṭabhavanaṃ hi ghaṭaḥ,
tadabhāvo bhāvābhāvaścāghaṭaḥ, tasmādaghaṭatvād ghaṭātmanā'bhāvāt . etamevārthaṃ vyācaṣṭe --ātmanā'bhāvāditi, sādhanāntarameva vā anyātmanā bhāvāditi yāvat . paṭavat, yathā paṭo ghaṭātmanā'bhavan ghaṭo na
bhavatyevaṃ ghaṭo'pi ghaṭātmanā abhavanād ghaṭo mā bhūt, ghaṭātmanā abhavanaṃ ca bhāvād bhinnatvābhyupagamāt
siddham . na cedevam, vandhyāputro'pi bhaved ghaṭātmanā'bhavanāt paṭavat . ghaṭavadeva vā tadbhāvād bhedābhāvaḥ, ghaṭādibhedābhāvācca bhāva evāvikalpo'tra satyaḥ .
idānīṃ bhedakāraṇadiśamudgrāhya dūṣayiṣyannāha --vikalpo hītyādi . vikalpo na satyaḥ, sa tu
bhavannebhistribhiḥ kāraṇairbhaved bheda-saṃsarga-pariṇāmaiḥ . tatra bhedena ghaṭād bhidyamānāt kapālāni parasparato bhinnānīti gṛhyante . saṃsargeṇa tantūnāṃ saṅghātena paṭastantubhyo'nya utpanna iti . pariṇāmena kṣīraṃ dadhitvena pariṇatam, dadhi kṣīrādanyat, eteṣāṃ cānyatā uktiprayojanādinānātvālloke prasiddheti, etā bhedavādyupapattayo bhavantyo bhaveyuḥ . tatra na cāsya bhedo na saṃsargo na vipariṇāma ityetāstisraḥ pratijñā eka-
hetusādhyāḥ . ko'sau hetuḥ ? ucyate --ekatattvātmakatvāt, tasya bhāvastattvam, ekaṃ tattvamananyat, sa
evātmāsya bhāva ityekatattvātmā, tadbhāvādekatattvātmakatvāt, pratisvatvavat, yathā svaṃ svaṃ prati pratisvaṃ
tvanmatena bhinnānāmasādhāraṇaḥ svātmā yaḥ sa tu bhāva ityevaikatattvātmakatvānna bhedasaṃsargapariṇāmātmaka

khapuṣpādirasattvāt . iti tattvādeva kuto'tra vikalpaḥ ?
nanu bhedaḥ pratyakṣata eva gṛhyate pūrvottarādidikkālotpattivināśavastupravibhaktatvāt, abhedaśca na gṛhyate .
asti kiñciditi bhāvavyatirekeṇa pūrvottarādidikkālotpattivināśavastupravibhāgābhāvāt sa eva hyutpātādyudakāgnitvavadanyathā vartamāno'nyathāpi vartata eva, na
stathā bhāvo'pīti nāsti vikalpo bhāvasya . athāpi syādvikalpaḥ so'smanmatenaiva na bhedābhyupagamenetyata
āha --vikalpena ca bhāva eva, nābhāvaḥ khapuṣpādirasattvāditi bhāvavadevāsau bhāva ekanityasarvagatatvādidharmā, tasyaiva ghaṭapaṭādinā bhavanam, nāsya bhedaḥ kaścit, bhedaścābhāvo bhāvānātmakatvādityuktam .
tasmādasattvādasau na vikalpyeta bhedaḥ khapuṣpavat . ataḥ sambhāvyamānaśca svabhāva eva vikalpitaḥ tvanmate'pi tasyāpi bhāvasya iti tattvādeva prāguktahetuprakāreṇa tattvādekatvādeva kuto'tra bhāve vikalpaḥ .
itara āha --nanu bhedaḥ pratyakṣata ityādi yāvadabhedaśca na gṛhyate . pūrvo'yamuttaro ghaṭa iti digbhedena, ādigrahaṇādūrdhvādhodakṣiṇāparabhedena ca gṛhyate ghaṭādiḥ, tathā utpanno vinaṣṭa ityutpattivināśābhyām,
vastuto'pi ghaṭapaṭādirūparasādisvarūpabhedena kṛṣṇo raktaḥ khaṇḍaḥ śakala ityādi, ebhiḥ kāraṇaiḥ pravibhaktatvādarthānāṃ bhedena gṛhyamāṇānāṃ kathaṃ bhedābhāvaḥ ? pūrvottaraśabdābhyāṃ deśakālapariṇāmakramā api gṛhītāḥ .
evaṃ pratyakṣato grahaṇaṃ bhedānām, abhedaśca na gṛhyate pratyakṣata eva iti vartate .
atrocyate --asti kiñcidityādi . pūrvottarādibhedābhāvaṃ pratipādya pratyakṣatvābhāvaṃ ca pratipādayiṣyan bhedābhāvapratipādanārthaṃ tāvadāha --asti kiñciditi bhāvavyatirekeṇa pūrvamuttaraṃ vā nāstyeva
prāguktakāraṇatvāt, tataḥ kiṃ tadapūrvaṃ yadutpadyate pūrvaṃ vā vinaśyati ? iti pūrvottarayorabhāvādevotpattivināśau
na staḥ, tata eva vastupravibhāgo'pi nāsti . tasmāt pūrvottarādidikkālotpattivināśavastupravibhāgābhāvāt kiṃ tat pravibhaktaṃ pravibhajyate pravibhakṣyate vā ? yat tadevaṃdharma tadeva nāstīti nāpūrvaṃ bhāvādanyat
pūrvottarādyasti, ato nābhāvo bhedo bhavati . kathaṃ tarhi bhedapratyakṣateti cet, ucyate --sa eva
hyutpātādyudakāgnitvavadityādi yāvadanyathāpi vartata eva . yathotpāte jvalanamudakasya śītadravādiguṇasya,
sa toye tadvirodhyagnitvadharmāpattyā dṛṣṭo bhedo'nyathā vartamānasyānyathā vartanam . ādigrahaṇād nidhyupaliṅgatvena bhūmyabādivartanaṃ bhedena . tadyathoktam --mahākālagata ūṣmā sahasrasaṅkhye dhūmo lakṣe jvalanaṃ koṭau
  iti . tathā citrakarmādihasanarodanasthānasaṅkrāntyādibhedarūpeṇa sa eva bhāvo bhavatīti tasmānnāsti bhedaḥ . bhidyamānaṃ hi vastu evaṃ bhidyate svarūpād viparyayagatyā yadyabhāvo bhaved bhāvaḥ, sa tu na


bhidyate kathañcidupacitāpacitabhavano veti na kācidavasthā dadhighaṭādirādinidhanavibhāgavatī . yadi syāt, khapuṣpāvasthāpi tantrayadharmā syāt sarvato vyāvṛttatvād
dadhighaṭavat . ghaṭo vā ādinidhanavibhāgarahitaḥ syāt, ata eva, khapuṣpavat .
mahāpṛthivīviyadavasthe sādinidhanavibhāge syātām, itaretarāsattvāt, ghaṭavat .
ghaṭo'pi vā anādyādiḥ, ata eva, ākāśamahāpṛthivīvat .
grahaṇamapi naiva bhedasya, bhedasyābhāvādeva, khapuṣpagrahaṇavat kalpanātmakatvāt . deśakālabhedagrahaṇamasadadhyāropātmakaṃ deśakālabhedābhāvāt khapuṣpavat .
bhidye'hamiti kathañcidabhāvo'pi bhavati, bhāvādabhāvo hi bhinna upacitāpacitabhavano veti sa eva bhāvo
na bhidyata iti kathañcidupacitāpacitabhavano veti sambandhaḥ, yāvad bhavitavyaṃ tāvadeva na nyūno
nādhiko vā bhavati sa bhāvaḥ . itiśabdo hetvarthe, upacitāpacitabhavanābhāve dadhighaṭādyavasthānāmādinidhanavibhāgābhāvadarśanāditi hetuḥ, taṃ darśayitumāha --iti na kācidavasthā dadhighaṭādirādinidhanavibhāgavatī, ādiḥ prāgavidyamānasyotpattiḥ, nidhanaṃ vidyamānasya vināśaḥ, vibhāgo'nyatvam, ete cādinidhana-
vibhāgā dadhighaṭādyavasthānāṃ na santi pūrvottarotpattivināśavastupravibhāgābhāvasya pratipāditatvāt . tatastadabhāvānnopacīyate nāpacīyate cāsau bhāvaḥ kṣīradadhyādyavasthāsvekarūpatvād bhavanasya mṛtpiṇḍaghaṭādyavasthāsu ceti .
etasya hetorasiddhiṃ pariharan parapakṣe'niṣṭāpādanena sādhayati --yadi syādityādi, ādinidhanavibhāgavatī
yadi syāt sā dadhighaṭādyavasthā khapuṣpāvasthāpi tatra tantrayadharmā syāt sarvato vyāvṛttatvād dadhighaṭavat, sarvato vyāvṛttatvaṃ ca siddhaṃ ghaṭasya dadhighaṭādyavasthānāṃ ca bhedābhyupagamāt, tathānicchatastadviparyayeṇa khapuṣpadharmāpādanaṃ ghaṭasya gatārthaṃ sādhanadvayam . mahāpṛthivīviyadavasthe sādinidhanavibhāge
syātām, itaretarāsattvād ghaṭavat . ghaṭo'pi vā'nādyādiḥ anādiranidhano nirvibhāgaśca syādata
eva itaretarāsattvādeva ākāśamahāpṛthivīvaditi ghaṭabhedābhyupagamenaivaitat sādhanamaniṣṭāpādanamiti . evaṃ
tāvadupacitāpacitabhedābhāvaḥ .
yadapyuktaṃ pratyakṣata eva bhedo gṛhyata iti tad grahaṇamapi naiva bhedasya, bhedasyābhāvādeva, khapuṣpagrahaṇavat . abhāvaḥ kalpanātmakatvāt tasya, bhāvaikyasya sādhitatvād bhedaḥ kalpanātmakaḥ, kalpanātmakaṃ cāsad vastuno'nyathātvāt . sā ca kalpanā deśataḥ kālato vā svarūpata eva vā bhinneṣvartheṣvabhedakalpanādvā syāt, deśakālādyabhede vā bhedakalpanāt syāt, ubhayathāpyasadrūpatvāt kalpanāyāḥ, iha tu tvanmatena 
deśakālābhyāmabhedo nāsti, bheda eva, ghaṭādeḥ kapālāditvena bhidyamānasya vastuno yāvat paramāṇuśo rūpādiśo'nabhilāpyatvaśaśca bhedādabhedābhāvaḥ kālataśca kṣaṇe kṣaṇe'nyatvāt . tasmādanabhilāpyaparamārthasya ca
vastuno ghaṭa iti rūpādi iti vā grahaṇamasadadhyāropātmakaṃ deśakālabhedābhāvāt khapuṣpavat,

abheda eva tu gṛhyate pratyakṣataḥ, bhāvasyābhinnatvād gṛhyamāṇasya ca bhāvatvāt .
atha samasta eva kasmād bhāvo na gṛhyate ? atha bhedapakṣe kiṃ samasta eva ghaṭo
na gṛhyate ? samānadoṣatvādacodyametat . svapakṣe viśeṣaṃ paśyata etadyujyeta vaktum,
na tu sarvatraivādarśanabhākpakṣasya .
tattu adarśanamatraiva nivartate, nānyatra . ihābhede bhāvebhāve tasya ya ekadeśastasya grahaṇe
tasyaiva grahaṇam, tato'bhinnatvāt tadbhāvatvāt, deśasvātmavat . tasya hyeko'pi prathanaṃ
khapuṣpa iva khapuṣpavat tat pratyakṣābhāsamevetyarthaḥ . yadapyucyate abhedaśca na gṛhyate pratyakṣataḥ iti tadapi
na, yasmādabheda eva tu gṛhyate pratyakṣataḥ . kiṃ kāraṇam ? bhāvasyābhinnatvād gṛhyamāṇasya ca
bhāvatvāt, nābhāvo gṛhyate yataḥ khapuṣpādiḥ .
brūyāstvam --atha samasta eva kasmād bhāvo na gṛhyata iti . atra tu samastagrahaṇaṃ vakṣyāmaḥ
sakāraṇam, tvadgrāhavinivṛttyarthaṃ tāvat tvāṃ kiñcit pṛcchāmo nā'nāhatamukho mūrkhastiṣṭhatīti --atha bhedapakṣe
paśyatā tvayā ghaṭaṃ kiṃ samasta eva ghaṭo na gṛhyata iti, parāntādibhāgāḥ kiṃ na pratyakṣāḥ ? ārādbhāgā
eva kiṃ pratyakṣāḥ ? ityatra viśeṣakāraṇaṃ kathayeti . kiñcānyat, samānadoṣatvādacodyametat, ubhayoḥ
samāno doṣo nāsāvekataścodyate--bhāvasya sarvagatasyāpratyakṣatvadoṣo mama nāstīti . svapakṣe bhedasya pratyakṣatvādiviśeṣaṃ paśyata etad yujyeta vaktum itthaṃ bhavati tathā na bhavati iti . etadapi sambhāvanayocyate, na tu sarvatraiva adarśanabhāk pakṣo yasya tava tasya na tu yujyata evetyarthaḥ, sarvatraiva na ghaṭe na
rūpādau vā na kvacit pratyakṣatā yujyata ityarthaḥ . athavā svaparapakṣayoḥ sarvatraiva . etaduktaṃ bhavati--evaṃ hi
svapakṣarāgāviṣṭo bhavān paramatsareṇa svadoṣaṃ naiva paśyati svacaraṇalagnapāśādarśī prayojanāvasthitāmiṣadarśī
iva śakuniḥ, tvatpakṣe'tyantadarśanāsambhavādeva ghaṭādeḥ pratyakṣatvābhāvaḥ .
idānīmabhedapakṣa eva darśanaṃ sambhavati nānyatra iti vakṣyāma iti yaduktaṃ taddarśayiṣyannāha --tattu
adarśanamiti . tat punaradarśanam, tu viśeṣe, viśeṣeṇātraiva abhedapakṣa eva nivartate, nānyatreti na
bhedapakṣe yāvannirabhilāpyatvaśo bhedādityuktam . darśanaṃ tarhi katham ? iti tat samarthayati --ihābhede bhāve
yadetat sarvaṃ tad bhāva evābhinnatvāt, tasyābhinnasya bhāvasya ya ekadeśo ghaṭastasya grahaṇe ghaṭasya grahaṇe
tasyaiva grahaṇam bhāvasyaiva grahaṇaṃ samastasya . kiṃ kāraṇam ? tato'bhinnatvāt, tato bhāvād ghaṭasyābhinnatvāt ghaṭādvā bhāvasyābhinnatvāt . tad vyācaṣṭe --tadbhāvatvāt, tasyāpi bhāvatvāt tadbhāvatvāt paryāyāntareṇa hetvantaraṃ vā, ghaṭo'pi bhāva eva cābhinnatvāt, yo yo bhāvaḥ sa sa tadgrahaṇe gṛhyate . dṛṣṭānto deśa

prati deśaḥ sarvāvibhaktabhavanavṛttyātmakatvāt sārvarūpyamanatikrāntaḥ, na cāsyordhvādhastiryagdikṣu mūrtivivartapratyaṅgānāmekatvābhimatabhedavat kvacidavacchedo vidyate .
iti sa dhruvaḥ kūṭastho'vicālyanapāyopajano'vikāryanutpattiravṛddhiravyaya uktavat .
svātmavat, deśasya svātmā deśasya bhāvaḥ svaṃ tattvaṃ bhāvādabhinnatvāt tadbhāvād gṛhyate bhāvavat tathā
deśagrahaṇe samasto bhāvastadbhāvatvād gṛhyate .
etadbhāvanārthamāha --tasya hyeko'pi prathanaṃ prati deśaḥ, hiśabdo yasmādarthe, yasmāt tasyaiko'pi
deśaḥ prakhyān sarvāvibhaktabhavanavṛttyātmakatvāt sarveṇa samastena bhāvenāvibhaktaḥ bhavanam ityevaikāṃ
vṛttimanubhavatyātmarūpāmiti so'pi deśaḥ sarvabhāvātmā prāguktaprāṇyādyapāṇyādyavayavapuruṣātmatvavat, ata āha --tasya
hyeko'pi prathanaṃ prati deśaḥ sarvāvibhaktabhavanavṛttyātmakatvāt sārvarūpyamanatikrāntaḥ . tato'nena
nyāyena deśagrahaṇe samastagrahaṇamityabhedapakṣa eva darśanaṃ nānyatreti . nanvekadeśaśca sa eva ceti vipratiṣiddhamiti cet, tanna, jñāyamānatvāpekṣayoktatvāt, tvanmatyā sāvayava iva niravayavo'pi prakhyātīti mayā tathoktam, paramārthatastu nirvibhāga evāsāvukto vakṣyate ca . athavā prathanaṃ vistāraḥ, vistīrṇatvāt tasya bhāvasya
prathanaṃ deśaṃ prati ityadoṣaḥ . tasmāccāvibhakta ityuktam . ata āha --na cāsyordhvādhastiryagdikṣu mūrtivivartapratyaṅgānāmekatvābhimatabhedavat kvacidavacchedo vidyate dakṣiṇottaramathurayorapi, kimu ghaṭapaṭayorbhavanaikamūrtivivartānavacchedāditi . yathaikatvābhimatasya bhedasya ghaṭādermūrteḥ śarīrasya vivartānāṃ vibhāgānāmūrdhvādhastiryagdiktayāṅgāvayavatayā nāparaḥ kintu pratyaṅgatayā ca puruṣapāṇyādivat kapālāditvena ābhāsamānānāmeko'ntyābhedaścakṣurādigrāhyābhimata ekatvād nirvibhāgastathā bhāvavivartapratyaṅgānāṃ tadekatvād nirvibhāgaḥ .
tasmād bhāvasya na kvacit tvadabhimatabhedavadekatvādavacchedo vidyata iti yadi ghaṭāditvena yadi rūpāditvena
tvadiṣṭabhedavadeva . itiśabdo hetvarthe, yasmād vibhāgāvacchedābhāvāddhetoḥ sa bhāvo dhruvastriṣvapi kāleṣu,
kūṭastho māṣarāśisthamāṣavat sarveṇaikībhūta eva, avicālī na sthānāt sthānāntaraṃ saṅkrāmati, anapāyopajanaḥ koṣṭhāgāradhānyavad nirgamapraveśāvapāyopajanau bhāvasya na staḥ, avikāryapi svasthānasthasyāpi nartakībhrūkṣepādivad vikārābhāvāt, anutpattiḥ prāgabhūtvā ghaṭādivadutpattyabhāvāt, avṛddhiraṅkurapatravadupacayā-
bhāvāt, avyayo vṛkṣādipatrādyavayavakhaṇḍādivad vyayābhāvāt . etāni hi nityaviśeṣaṇāni bhāvasyaiva
ghaṭante na puruṣādīnām, atra bhāve dhruvādinityalakṣaṇayogaḥ paraparikalpitabhedāsambhavidharmatvena vyākhyātaḥ
svarūpato nidarśanābhāvāt . uktavaditi ca pūrvottarotpattivināśavastupravibhāgābhāvād yukto nityaikasarvātmakatvātideśaḥ .


asya pratyakṣapramāṇasiddhirihaiva, anyatrānumānataiva sambandhaikadeśapratyakṣatvapratyayaśeṣasiddhyātmakatvāt . kuto'numānatāpi ? sambaddhayoḥ kadācidagrahaṇāt
pratyakṣapūrvakatve tatsambhavāt tadabhāve tadasiddheḥ . kuto'jñānamapi ? pratyakṣapūrvakā-

kiñcānyat, asya pratyakṣapramāṇasiddhirihaiva, abhinnabhāvapakṣe pratyakṣatvād bhāvasya pratyakṣaṃ pramāṇaṃ
sidhyati, uktavat iti vartate . yathoktaṃ tasya hyeko'pi prathanaṃ pratideśaḥ sarvāvibhaktabhavanavṛttyātmakatvāt
sārvarūpyamanatikrāntaḥ, tatastadbhāvatvāt tato'bhinnatvāt tasya ya ekadeśastasya grahaṇe tasyaiva grahaṇaṃ
deśasvātmavadityuktaṃ bhāvapratyakṣatvam . tataḥ sarvapramāṇajyeṣṭhapratyakṣapramāṇasiddhirihaiva yathārthavastuviṣayatvāt .
anyatrānumānataiva, bhāvaikavastupakṣādanyatra bhedapakṣe'numānataiva pratyakṣābhimatasyāpi . kiṃ kāraṇam ? sambandhaikadeśapratyakṣatvapratyayaśeṣasiddhyātmakatvāt, dvayoḥ sambaddhayoḥ sambandhe tadekadeśapratyakṣatve tatpratyayāccheṣasiddhirātmā anumānasyeti tadātmakaṃ tat, sambaddhaikadeśa iti vā pāṭhaḥ, yathoktam—
sambaddhādekasmāt pratyakṣāccheṣasiddhiranumānam .  
sambaddhānāṃ bhāvānāṃ svasvāmibhāvena vetyādinā saptavidhena kaścidarthaḥ kasyacidindriyasya pratyakṣo bhavati .
tasmādidānīmindriyapratyakṣāccheṣasya apratyakṣasyārthasya yā siddhiranumānaṃ tat, yathā dhūmadarśanāt
agniḥ iti jñānam . tathā ātmendriyamano'rthasannikarṣajapūrvakaṃ trividhaṃ pūrvavadityādilakṣaṇameva tatra
sambhavati . deśagrahaṇasya ārādbhāgaviṣayasyāśeṣatadvastvasaṃsparśādekadeśagrahaṇena śeṣagrahaṇamanumānameva . tasyānumānatve'pi mā sthirāṃ buddhiṃ kārṣīrityata āha --kuto'numānatā'pi proktanyāyena pratyakṣatvāsiddheḥ .
kathamiti cet, sambaddhayoḥ kadācidapyagrahaṇāt, pratyakṣakāle hi sambaddhayoryugapad grahaṇāduttarakālamekadeśagrahaṇād viṣāṇādiva gavi anumānaṃ syāt, tadeva tu pratyakṣadarśanaṃ nāstītyuktam . pratyakṣapūrvakatve
tatsambhavāt pratyakṣasiddhau tadbalena anumānasiddhiḥ sambhāvyeta, tadabhāve tadasiddheḥ pratyakṣatvāsiddheranantaroktatvādeva kuto'numānatāpi ? .
itaro nirāśībhūta āha--tat kimajñānamevāpadyate ? ācārya āha --kuto'jñānamapīti, ajñānamapi tanna bhavati tvadabhimataṃ pratyakṣam . kutaḥ ? pratyakṣapūrvakājñānatraye'ntarbhāvābhāvāt, saṃśayaviparyayānadhyavasāyā ajñānavikalpāḥ, te ca pratyakṣajñānapūrvakāḥ, saṃśayastāvat sāmānyapratyakṣād viśeṣāpratyakṣād

jñānatraye'ntarbhāvābhāvāt saṃśayanīyaviparyetavyaviṣayapratyakṣātyantābhāvādādhikyāvasāyāsambhavāccānadhyavasāyāsambhavāt .
anvāha ca--yathā viśuddhamākāśaṃ timiropapluto janaḥ .saṅkīrṇamiva mātrābhiścitrābhirabhimanyate ॥tathedamamṛtaṃ brahma nirvikāramavidyayā .kaluṣatvamivāpannaṃ bhedarūpaṃ prakāśate ॥tasyaikamapi caitanyaṃ bahudhā pravibhajyate .aṅgārakitamutpāte vārirāśerivodakam ॥prakṛtitvamanāpannān vikārānākaroti saḥ .ṛtudhāmeva grīṣmānte mahato meghasamplavān ॥  
viśeṣasmṛteśca saṃśayaḥ vai॰ sū॰ 2 . 2 . 17, tathā samānānekadharmopapattervipratipatterupalabdhyanupalabdhyavyavasthātaśca viśeṣāpekṣo vimarśaḥ saṃśayaḥ nyāyasū॰ 1 . 1 . 23 iti sāmānyaviśeṣayoḥ pratyakṣapūrvakatve samānānekadharmatvādīni viśeṣaṇāni syurnānyathā sthāṇupuruṣādiṣviti saṃśayanīyārthābhāvānna saṃśayaḥ . tata eva
viparyetavyābhāvānna viparyayastvanmatenaivetyata āha --saṃśayanīyaviparyetavyaviṣayapratyakṣātyantābhāvāt .
anadhyavasāyo'dhyavasāyapūrvaḥ, sa cādhiko'vasāyo'dhyavasāyaḥ pratyakṣajñānam, etadabhāvasyoktatvād nādhyavasāyo'nadhyavasāya ityādhikyāvasāyāsambhavācca tadvyāvṛttiviṣayānadhyavasāyāsambhavād kuto'nadhyava-
sāyaḥ ? tasmād yaduktaṃ puḍhavikāyikādī jīvā andhā mūḍhatamapaviṭṭhā bhagavatīsū॰ 7 . 7 . 292 ityādi
tat satyam .
anvāha ceti tasmin jinapravacanaprasiddhābhedabhāvanirvikalpavidhividhinayadarśane bhedābhāsapratyakṣānumānasaṃśayaviparyayānadhyavasāyāsambhavamanuvartamāno'nyo'pyāha . yathā viśuddhamākāśamiti dṛṣṭāntasamarthanam,
timiropaplutadṛṣṭerviśuddhe nabhasi keśondukamaśakamakṣikāmayūracandrikādimātrābhiravayavairvitatamiti niravayave'pyasaṅkīrṇe saṅkīrṇadarśanaṃ bhavati . tathedamiti dārṣṭāntiko bhāvaikaparamārthaḥ, amaraṇādamṛtamavināśād bṛhattvād

eṣu vidhividhiṣu avikalpaḥ śabdārthaḥ, na tvajñātaḥ sarvasyaikatvād yasya
kasyacijjñāne sarvasya jñātatvāt . anvāha--śāstreṣu prakriyābhedairavidyaivopavarṇyate ॥anāgamavikalpā tu svayaṃ vidyopavartate ॥ vākyapa॰ 2 . 235
brahma nirvikāraṃ stimitaṃnistimiraṃ vyomavadeva sthitam, napuṃsakanirdeśaḥ sarvabhedābhimatāsadvikārasādhāraṇatvādavyakte
guṇasandehe napuṃsakaliṅgaprayogavacanāt, bhavanāpekṣayā vā napuṃsakam . akaluṣamapi sadavidyayā jñānābhāsena
kaluṣatvamivāpannamanāpannamapi abhedarūpaṃ sad bhedarūpamābhāti . evaṃ tāvadamalaṃ malarūpeṇābhātītyuktam .
idānīmekaṃ sadanekadhā pravibhajyata iti brūmaḥ --tasyaikamapītyādi . yathā udanvatāṃ toyamutpāte'ṅgārarāśivat
prajvaladupalakṣyate tathāsyānekarūpatā mithyaiva . prakṛtitvamiti, prakarṣeṇa kṛtiḥ prakṛtirghaṭapaṭādiprakāro
bhedaḥ, tadbhāvamanāpannāneva vikārāṃstāneva ghaṭapaṭādīnātmabhāvādapracyutāneva nartakahastabhrūkṣepādikalpānākaroti sa svataḥ svātmānaṃ bhāva evākārarūpeṇa sṛjati upasaṃharati ca, ko dṛṣṭāntaḥ ? ṛtudhāmeva, ṛtūnāṃ
dhāma indraḥ, indra iva . nirmalamākāśaṃ dṛṣṭvā vaktāro bhavanti--mahāvarṣasya garbha iti, kuto nirmale nabhasi
varṣasambhavaḥ ? tathāpi tannairmalyāvināśanenaiva śakraḥ śakrakārmuka-śatahradā-mahāghana-stanita-varṣita-karakā-dhārāvarṣādīn sṛjatyupasaṃharati cetyucyate kṣaṇenaiva punastādṛgvaimalyadarśanānnabhasaḥ . yatheyaṃ ṛtudhāmnaḥ sṛṣṭiḥ śuddhagaganāpṛthagbhūtajalaprakṛtitvābhimatameghādirūpā tathā sarvaghaṭādigavādirūpā sṛṣṭirbhāvādevopasaṃhāraśceti bhāvavidhividhinayaḥ samāptaḥ ॥
evaṃ tāvad vastvarthato vidhividhinayavikalpāḥ puruṣa-niyati-kāla-svabhāva-bhāvā vyākhyātāḥ . anayā
diśā śabdabrahmavidhividhinayagrahādyekakāraṇavādā unnayanīyāḥ . idānīṃ teṣu śabdārtho vaktavyaḥ, sa ca
sāmānyenocyate sarveṣāṃ tulyatvāt . sa ca dvividhaḥ--padārtho vākyārthaśca . tatra padārthastāvat --eṣu
vidhividhiṣvavikalpaḥ śabdārthaḥ, ukteṣu puruṣādivādeṣvavasthādyupacaritaprakriyābhedakalpitavikalpāsattvāt
tadvastunirvikalpatvāt . na tvityādi, nājñātaḥ, sarvasyaikatvād yasya kasyacijjñāne sarvasya jñātatvāt . etena
vaktṛtvādyasamanvayo vyākhyāto dṛṣṭāntābhāvāt sarvasya sarvajñatvād bhedābhāvāt . etamarthamanyo'pyanvāha—
śāstreṣu prakriyā . sāṅkhyayogavaiśeṣikavedaśiraḥprabhṛtiṣu nṛprakṛtipuruṣadravyaguṇādinityānityādvaitadvaitatraitādipadārthaprakriyābhedairvikalpātmakapadārthapraṇayane yathāprakriyamavidyaivopavarṇyate vikalpasyāvastutvāt . vidyā tu
tattvajñānaṃ sā āgamavikalparūpā na bhavitumarhati, vāggocarātikrāntatvāt tattvajñānaviṣayānantātmakaikapara

ye tvete ghaṭādiśabdā meghastanitavadete śabdā eva kevalā nārthasvarūpasya
vācakā mayūravirutavat saṅketād vyavahārānupātinastasyaiva caikasya brahmaṇo lakṣaṇārthāḥ tadekadeśatvāt prāgabhihitapratyakṣasiddhivat . evaṃ ca kṛtvāhuḥ--sarvadhātavo
bhuvo'rthamabhidadhati   iti .
mārthasya . yathoktam --paṇṇavaṇijjā bhāvā āva॰ ni॰ 488 ityādi . āgamābhyāsāttu samyagdarśana-jñānacāritra-tapoviśeṣaviśeṣitāvidyasya sarvabhāvaviṣayā vidyā svayameva svātmanaiva upavartate, nāvidyamānā kutaścidānīyate, sā cānāgamavikalpetyata āha --anāgamavikalpā tu svayaṃ vidyopavartate . tathā cānyaḥ--

vikalpayonayaḥ śabdā vikalpāḥ śabdayonayaḥ .
teṣāmatyantasambandho nārthāñśabdāḥ spṛśantyapi ॥

śabdā iti śabdagaḍumātrapratipattihetava ityata āha --ye tvete ghaṭādiśabdā meghastanitavadete
śabdā eva kevalāḥ, nārthasvarūpasya vācakāḥ, ghaṭādipratipādanasamarthābhimatā na pratipādakā ityarthaḥ .
nanvidaṃ prasiddhaprastutavyavahāraviruddhaṃ tvayoktam--arthasyāpratipādakā ghaṭādiśabdā meghastanitavacchrotragrāhyatvāditi, ghaṭādiśabdā iti ca tvadvacanādeva teṣāṃ ghaṭādyarthapratipādanadarśanāditi . atrocyate--na brūmaḥ apratipādakāḥ iti . kiṃ tarhi ? avācakā iti brūmaḥ, pratipattṛsaṅketavaśāt tadupalakṣaṇatvena pratipādakatvaṃ vikalpātmārthaviṣayaṃ na virudhyate, yasmād mayūravirutavat saṅketād vyavahārānupātinaḥ, yathā mayūravirutaṃ
trāsamadaharṣasthānagamanādyanyatamāvasthāviśeṣasahacaraṃ śrutacaraṃ tathottarakāle kṛtasaṅgīteḥ puruṣasya tādṛg vijñānamādadhāti evaṃ puruṣo'pi ghaṭapaṭādiśabdoccāraṇena pūrvasaṅketavaśāt puruṣāntarāya svābhiprāyamarpayatīti na
prasiddhivyavahāravirodhau, tathaiva acetanaśabdeṣvapi kālākālameghastanitādiṣu saṅketādeva śubhāśubhādiparijñānaṃ
dṛśyate . athavā kimanena prasiddhivyavahāravirodhaparihāraparikleśena ? nanvayameva suśliṣṭaḥ parihāro vyāpī
ca, tadyathā--te sarva eva śabdāstasyaiva caikasya brahmaṇaḥ puruṣādyanyatamavidhividhinayavikalpasya yathopapāditaṃ tvayā rucitasyānyatamasya lakṣaṇārthāḥ tadekadeśatvāt prāgabhihitapratyakṣasiddhivat . yathā gaurviṣāṇī kakudmān prāntevāladhiḥ sāsnāvān iti yathaite viṣāṇyādiśabdā gorekadeśavācitvāt tadupalakṣaṇārthāḥ prasiddhasaṅketavaśād goreva vācakāstadavayavānāṃ tasmādabhinnatvādevaṃ sarvaśabdāstadavayavānāṃ tato'pṛthaktvāt tasyaiva brahmaṇo vācakā iti vācakatve'pyupapannaḥ prasiddhivyavahārāvirodhaḥ . abhinnaikabhavanabrahmopalakṣaṇārthatve sarvaśabdānāṃ śabdalakṣaṇavinmatisaṃvādi jñāpakamāha --evaṃ ca kṛtvāhuḥ śabdalakṣaṇavida iti
vākyaśeṣaḥ . sarvadhātavo bhuvo'rthamabhidadhatīti teṣāmapyasminneva darśane karotyādidhātūnāṃ sattārthānati

sa eko'navayavaḥ śabdo vākyārthaḥ, na tu sarvāṇi . saṅgrahadeśatvāccāsya dravyārthatā . bhavati bhavanaṃ bhāvo dravatīti dravyam, na vikārāvayavau .
krame bhvarthavacanamupapadyate, bhuvaṃ vadanti iti bhūvādayaḥ, vādiśabdasya auṇādikeñantatvāt tathā bhūvādiśabdavyākhyānāt, nānyathā . ityuktaḥ padārthaḥ .
idānīṃ vākyārtha ucyate --sa eko'navayavaḥ śabdo vākyārthaḥ, vākyaṃ ca vākyārthaśca
vākyārthaḥ, vākyena yukto'rtho vākyārthaḥ, vākyasambadhī vākyād vākyasyaivārthaḥ . yathāhuḥ—
ākhyātaśabdaḥ saṅghāto jātiḥ saṅghātavartinī .eko'navayavaḥ śabdaḥ kramo buddhyanusaṃhṛtiḥ ॥
padamādyaṃ pṛthak sarvaṃ padaṃ sākāṅkṣamityapi .vākyaṃ prati matirbhinnā bahudhā nyāyadarśinām ॥ vākyapa॰ 2 . 1, 2 iti .
tatra yaiḥ eko'navayavaḥ śabdaḥ ityuktaṃ tairviniścityoktaṃ bhavanasyānavayavatvāt tathaiva padavākyaśabdatadarthādyātmatvāditi . na tu sarvāṇi ekasyaiva sarvatvāditi caritārtha eṣa dravyārtho vidhividhinayaḥ, hetorvāsmāt
saṅgrahadeśatvāccāsya dravyārthateti, saṅgraho dravyārthaḥ, sa punardvividhaḥ--sarvasaṅgraho deśasaṅgrahaśca, ityevamādiśataprastāro'sāvārṣe śatabhedaśruternayānām . yathoktam --ekkikko ya satavidho satta ṇayasatā havaṃtyevaṃ āva॰
ni॰ 759 iti . saṅgrahasyāpi dravyārthatā
titthakaravayaṇasaṃgahavisesapatthāramūlavākaraṇī .davvaṭṭhi+o ya pajjavaṇayo ya sesā vikappā siṃ ॥ sanmati॰ 1 . 3 tivacanāt .
dravyārthasamāsaśca ādinaye vyākhyātaḥ . tasmāt saṅgrahadeśatvāt tadavayavatvādasya dravyārthateti .
dravyaśabdasya ko'rthaḥ ? dravatīti dravyam, guṇasandrāvo dravyam pā॰ ma॰ bhā॰ 5 . 1 . 119, dravyaṃ
bhavyaṃ yogyaṃ bhū prāptau pā॰ dhā॰ 1845 iti prāptiyogyamiṣṭārthaprāptiyogyaṃ dāru, kriyāvadādilakṣaṇaṃ
dravyam, ityevamādi yathāsambhavaṃ lakṣaṇaṃ vācyam . iha tu bhavati bhavanaṃ bhāvaḥ . bhavati prācyacatuṣṭaye
puruṣādisvabhāvānte, bhavanaṃ bhāvo'ntye pūrvoktavat, pūrvaviruddhatvānnayānāṃ dravati bhavati gacchati satatamiti
dravyaṃ gatyātmakatvāt dravyaṃ ca bhavye pā॰ 5 . 3 . 104 iti vacanāt, na vikārāvayavāviti vidhinayāyuktatvād gatārtham .


nibandhanamasya--kiṃ bhavaṃ eke bhavaṃ, duve bhavaṃ, akkhu+e bhavaṃ, avva+e bhavaṃ, avaṭṭhi+e bhavaṃ
aṇekabhūtabhavvabhavi+e bhavaṃ ? somilā ! eke vi ahaṃ duve vi ahaṃ akkhu+e vi ahaṃ avva+e vi ahaṃ avaṭṭhite vi ahaṃ aṇekabhūtabhavvabhavi+e vi ahaṃ bhagavatīsū॰ 18 . 10 . 647 .

kimetat sāmarthyavādinā svamanīṣikayocyate tvayā, āhosvidārṣe'pi nibandhanamasya darśanasyāsti
yata etad nirgatamiti ? atra asti ityucyate, nibandhanamasya somilabrāhmaṇapraśne kiṃ bhavaṃ eke bhavamityādike vyākaraṇe somilā ! eke vi ahaṃ, duve vi ahaṃ, akkhu+e vi ahaṃ, avva+e vi ahaṃ,
avaṭṭhite vi ahaṃ, aṇekabhūtabhavvabhavi+e vi ahamityādi nibandhanamiti .
evaṃ dvitīyo vidhividhyaraḥ savikalpo nayacakrasya samāptaḥ ॥




oँ arham

atha tṛtīyo vidhyubhayāraḥ .

atha kiṃ bhavatā puruṣādivādeṣu pratisvaṃ tathā tathā yā etā avasthā uktāḥ
puruṣādi tattvaṃ tallakṣaṇam, uta puruṣādilakṣaṇāstāḥ ?
yadyavasthāsvātmaiva puruṣādi, na puruṣādyātmā avasthāḥ, tataḥ puruṣo nāma na
kaściccaturavasthāvyatiriktaḥ, samudayimātrasamudāyābhyupagamād rūpādisamudāyavat


kamaladalavipulanayanā kamalamukhī kamalagarbhasamagaurī .
kamale sthitā bhagavatī dadātu śrutadevatā siddhim ॥

idānīṃ vidhyubhayārāvasaraḥ . yadyayaṃ vidhividhinayārokto bhāvo nirdoṣaḥ syādarāntarārambho'narthakaḥ
syāt, sa tu sadoṣa eveti prāptāvasaraṃ taddoṣamuktvottaratra vidhyubhayāraṃ nirdidikṣuḥ prācyadoṣābhidhānārthameva
tāvadāha --atha kiṃ bhavatā ityādi . athetyadhikāropanyāse, anantaroktapuruṣādivādadūṣaṇādhikāropanyāsārtho'thaśabdaḥ . kiṃśabdaḥ praśne, sāmānyena puruṣa-niyati-kāla-svabhāva-bhāveṣu anantarokteṣu pratisvamātmano grāhe tathā tathā tena tena prakāreṇa puruṣaḥ suptādicaturavasthaḥ, niyatireva pūrvaparādikriyā'kriyādiniyatāvasthārūpā, kāla eva kramayaugapadyabhūtabhavadbhāvivyavasthātattvaḥ, svabhāva evātmapravibhāgamātraprativiviktabhavanabhedatattvaḥ, bhāva eva svatvāsvatvādyavidyāvikalpavinirmuktasattāmātravyāpyanañjanaśabdārthajñānādyavasthāviśeṣajagattattva iti yā etāḥ pratisvamaśeṣā vrīhyaṅkurādighaṭapaṭādivastuvyāptivṛttayo'vasthāstasya tasya puruṣādidarśanasya vyāpitvapradarśanārthamuktāstāsu kiṃ puruṣādi tattvamavasthālakṣaṇaṃ tallakṣaṇam ? tāni ca lakṣaṇaṃ
tasyāḥ, na so'sti tadvyatiriktaḥ, yathā rūpādaya eva ghaṭa iti . uta puruṣādilakṣaṇāstāḥ ? puruṣādyeva
satyam, na tāḥ kāścidavasthāḥ, yathā ghaṭa eva rūpādayaḥ na rūpādayo nāma kecid ghaṭavyatirekeṇa, iti dvayorvikalpayoranyataro'vadhāryaḥ .
kiñcātaḥ ? yadyavasthāsvātmetyādi yāvat samudayamātravāda evāyamanyaḥ . yadi puruṣādi na
kiñcidasti, avasthāsvātmaiva tallakṣaṇam, tā eva satyāḥ, na puruṣādyātmāvasthāḥ puruṣādisvarūpāstā
avasthā na bhavanti ityevamabhyupagataṃ bhavati tataḥ puruṣo nāma na kaściccaturavasthāvyatirikta ityetadā

samudāyamātravāda evāyamanyaḥ, turīyatvapratipādanārthābhyupagatamuktikramavattu ayugapadavasthāvṛtteḥ kṣaṇikavādaḥ vāsovat, caturjñānamātratvāt kalpanājñānamātrasatyaṃ
na kiñcit tadābhāsajñānabahirbhūtaṃ svapnavaditi vijñānavyatiriktārthaśūnyavādaḥ .
acintyamevedaṃ cintyate . ūrdhvamadhastiryak kvacit tattvaika eva vyavasthitaḥ
puruṣaḥ, anatiriktaparāparāṇīyojyāyorūpātmakatvāt, vṛkṣavat .
pannam . puruṣādi iti sāmānyenopakramya puruṣo nāma iti puruṣasyaivābhāvavacanaṃ vidhividhinayavikalpānāṃ
puruṣasya prathamatvāt taddūṣaṇenātidekṣyamāṇatvāt . puruṣavāde prastute kathaṃ puruṣa evāsannityāpādyata iti
cet, ucyate--yasmāt samudayimātrasamudāyābhyupagamād rūpādisamudāyavat samudāyamātravāda
evāyamanyaḥ, sa evāyaṃ bauddhaparikalpitarūpa-vedanā-vijñāna-saṃskāra-saṃjñāskandhasamudāyaḥ puruṣo'ṅgulimuṣṭivat
balākāpaṅktivat akṣoddhicakrapañjarāṇīṣākṣaparayugasamilādirathavaditi samudayavāda īṣanmaṣīmrakṣitakukkuṭavat
puruṣapratyākhyānaphalo'nyavadābhāti suptasuṣuptajāgratturīyāvasthāsaṃjñābhedāt . yugapadbhāvirūpādiguṇasamudāyavādatulyo yugapadavasthacaturavasthāsamudayavāda iti eṣa deśabhinnarūpādisamudayavādatulyaḥ . nāyaṃ deśabhinnarūpādi- 
samudayavādatulya eva, kiṃ tarhi ? kālabhedabhinnāyugapadbhāvisatatasaṃvṛttajanananidhananāmarūpavādatulyaḥ kṣaṇikavādo'pi, yasmāt turīyatvapratipādanārthābhyupagatamuktikramavattvayugapadavasthāvṛtteḥ kṣaṇikavāda iti,
suṣuptasuptajāgratparamavinidrāvasthāviśuddhikramānyathāvṛttyabhyupagamādavasthākṣayo'nyathātvam, ante ca kṣayadarśanādādau kṣayo'numeyo'vasthānāmiti kṣaṇikavādaḥ . ko dṛṣṭāntaḥ ? vāsovat, yathā vastraṃ kṣaṇe kṣaṇe
jīryajjīryadante viśīryate tathāvasthā api . na kevalaṃ samudayakṣaṇikavādāveva, kiṃ tarhi ? śūnyavādo'pi,
tadyathā --caturṇājñā ?netyādi, yathā puruṣavādinā catasro'vasthāḥ pṛthak parigṛhya tāsvapi jñānameva
suptatvāt suptapuruṣavat suṣuptatvād madirāmattavadityādinā pratipāditam, tathā tathā rūpādyamūrtamūrttyāpattyā
tvayaiva rūpaṇād rūpam iti ca jñānātmanā caitanyasvarūpādanapetā rūparasādighaṭādisṛṣṭiścānekadhopapāditā, sā ca kalpanājñānam, tanmātrameva satyam, na rūpādi kiñcit tadābhāsajñānabahirbhūtaṃ svapnavat,
yathā svapne siṃhādyābhāsajñānamātram na siṃhādiḥ kaścit tadbahirbhūtastathā jāgradvijñānamapi jñānamātrameva
grāmārāmastrīpuruṣādirūpādyākārajñānamātraṃ tadvyatiriktārthaśūnyasvapnavijñānavadvetyetadāpannam . ataḥ kalpanājñānamātrasatyamiti vijñānavyatiriktārthaśūnyavādaḥ, vijñānamātravādasyāpi grāhyagrāhakavikalpātītanirvikalpatvāśrayasya
śūnyatvāpatteḥ .
puruṣavādyāha --acintyamevedaṃ cintyata ityādi . madvacanāparijñānādasambaddhaṃ dūṣaṇam, mayā hi
puruṣa evedam ityavadhāryoktam, noktam idameva puruṣaḥ iti pratyakṣāḥ suptādyavasthā uddiśyeti . atra

nanvayamekāvasthāmātrasvatattva eva vyavasthāpitaḥ, caitanyānativṛttivarṇanāt .
tacca vinidrāvasthāto'nanyaditi vinidrāvasthālakṣaṇa eva puruṣa ātyantikanidrāvigamarūpanirūpyatvād vinidrāvasthāsvātmavat . na hyasāvitarātmikā, svavṛttityāgāpatteḥ . tanmātratve tu puruṣasyāpi tadvajjāgradādyavasthānātmakatvādasarvagatatvam .
prayogaḥ --ūrdhvamadhastiryak kvacit tattvaika eva vyavasthitaḥ puruṣa iti pratijñā, anatiriktaparāparāṇīyojyāyorūpātmakatvād vṛkṣavaditi, yathoktam—
yasmāt paraṃ nāparamasti kiñcid yasmānnāṇīyo na jyāyo'sti kiñcit .vṛkṣa iva stabdho divi tiṣṭhatyekastenedaṃ pūrṇaṃ puruṣeṇa sarvam ॥ śvetāśva॰ 3 . 9 iti .
yasmādanyat paraṃ nāstyananyadadvaitamevetyarthaḥ . athavā yasmāt paraṃ pradhānaṃ prakṛṣṭam aparamaprakṛṣṭamanyadvā
nāsti ūrdhvādhastiryakparāparavibhāgābhāvādavibhāgātmanā tasyaiva vyavasthānāt . nāṇīyo na jyāyo'sti
kiñciditi sūkṣmasthūlavibhāgābhāvāt tādrūpyeṇāvibhaktasyāpi tasyaivāvasthānāditi . śeṣaṃ gatārtham .
atrocyate --nanvayamityādi . nanu tvayāyaṃ puruṣo'vasthātmakatvamanatikrāmannekāvasthāmātrasvatattva
eva vyavasthāpitaścaturavasthāsvarūpopavarṇanadvāreṇaiva tannirūpaṇādavasthāsvātmaka evāsāviti, tatrāpi ca
viśeṣeṇa ekāvasthāmātrasvatattvasturīyāvasthātattva ityarthaḥ . tat kuta iti cet, caitanyānativṛttivarṇanāt, sarvatra jñānamayo'sau puruṣaḥ iti pratijñāya tadvyāptipradarśanārthaṃ caitanyameva vṛkṣatṛṇakuḍyapuruṣādi,
suptatvāt suṣuptatvājjāgaritṛtvāt, suptādipuruṣavat iti vārṇitaṃ caitanyameva . tacca vinidrāvasthāto'nanyat,
tacca caitanyaṃ vinidrāvasthaiva, yathoktam—
puruṣasya na kevalodayaḥ paśavaścāpyanivṛttakevalāḥ .na ca satyapi kevale prabhustava cintyeyamacintyavad gatiḥ ॥ siddha॰ dvā॰ 4 . 22 iti .
itiśabdo hetvarthe, asmāddhetorvinidrāvasthālakṣaṇa eva puruṣaḥ, etadevāsya lakṣaṇam, upayogo
lakṣaṇam tattvārtha॰ 2 . 8 iti vacanāt . etat pratijñāmātram . atra heturucyate --ātyantikanidrāvigamarūpanirūpyatvāt, sarvatra sarvadā vāntamatīto'tyantaḥ, tatra bhava ātyantiko nidrāvigamaḥ, sa eva
rūpaṃ tattvam, tena tattvena nirūpyatvāt, yathā nirūpitaṃ puruṣavādinaiva sarvaṃ sarvatra sadā sarvathā cetanātmakameveti siddho hetuḥ . ko dṛṣṭāntaḥ ? vinidrāvasthāsvātmavat, yathā vinidrāvasthāṃ caturthīṃ śuddhacaitanyātmānaṃ nātivartate proktarūpeṇa nirūpyatvāt puruṣastathā śeṣāvasthāsvapi taddharmatānativṛttyaiveti evameṣā vinidrāvasthaiva sarvatrāpāditā . na hyasāvitarātmikā, yathā suptādyavasthāsturīyāvasthaiva na tathā sā tadātmikā .
kasmāt ? svavṛttityāgāpatteḥ, yadi sā vinidrāvasthā suptādyavasthāpi syāt tatastayā viśuddhāvasthā svavṛttistyaktā syāt, na tvasti svavṛttityāgo'vasthāsaṅkarasvarūpanirṇayābhāvādidoṣāt . ataḥ sā tanmātraiva, tasyāśca
tanmātratve tu puruṣasyāpi tadavasthāmātratvamato vinidrāvasthāmātratvam, tadvajjāgradādyavasthānātmaka

atha vinidrāvasthālakṣaṇo'pi puruṣaḥ sarvatvānna vinidrāvasthāmātra eva, vinidrāvasthāpi vinidrāvasthātmikā satī sarvatvānna vinidrāvasthāmātraiva syād vinidrāvasthālakṣaṇatvāt puruṣasvātmavat . tataśca pratyavasthaṃ tasyā eva sarvātmakatvāt
tṛṇādyapi sarvagatamiti kiṃ puruṣaikatvaprakalpanayā ? atallakṣaṇatvādvā vinidrāvasthāyā
abhāvaḥ, tataśca tattattvacaturavasthasarvātmakapuruṣābhāvaḥ .
atha vinidrālakṣaṇaviparīto'pi puruṣaḥ puruṣa evāvadhāraṇabhedāt, vinidrāvasthā-
tvam, tasmājjāgradādyavasthānātmakatvād vinidrāvasthāmātratvāt suptādidṛṣṭaśeṣāvasthāsu avṛtterasarvagatatvamiti cāvyāpitvadoṣaḥ puruṣakāraṇavādasya .
atha vinidretyādi . mā bhūt puruṣāsarvagatatvadoṣa iti vinidrāvasthālakṣaṇo'pi san puruṣaḥ
sarvatvānna vinidrāvasthāmātra eva, kiṃ tarhi ? suptādivṛttirapītīṣyate, tato vinidrāvasthāpi vinidrāvasthātmikā satī sarvatvādeva na vinidrāvasthāmātraiva syāt, suptādyavasthāpi syādityarthaḥ . hetuḥ
vinidrāvasthālakṣaṇatvāt puruṣasvātmavat, yathā puruṣo vinidrāvasthālakṣaṇatvāt sarvagata iṣyate tathā
vinidrāvasthā''tmasthaiva syāt sarvagatā syāt, vinidrāvasthālakṣaṇā hi sāpīti . tataścetyādi, evaṃ ca satyanyo'pi doṣaḥ, avasthāmavasthāṃ prati pratyavasthaṃ vinidrāvasthāvṛtteḥ suptasuṣuptajāgradavasthāsvapi tasyā eva
vinidrāvasthāyā evāviśeṣeṇa sarvagatatvāt suṣuptāvasthāpi tṛṇādi sarvagataṃ syāt sarvātmakatvād vinidrāvasthāvat, sarvātmakatvaṃ vinidrāvasthālakṣaṇatvāt puruṣavadityuktam . tasmāt tṛṇādyapi sarvagatamiti kiṃ
puruṣaikatvaprakalpanayā ? kaḥ puruṣavādaviśeṣābhimānaḥ ? tṛṇamevedaṃ sarvaṃ yad bhūtaṃ yacca bhāvyam, yasmāt
paraṃ nāparamasti kiñcit ityādi tenedaṃ pūrṇaṃ tṛṇena sarvam iti ca kasmānna paṭhyate ? iti .
kiñcānyat, atallakṣaṇatvādvetyādi . lakṣaṇaṃ viśeṣya arthāntarādavacchidya svarūpe'vasthāpakaṃ nīlotpalavat, tat punaḥ svātmanyasthitatvānnāsti lakṣaṇaṃ pratyavasthaṃ sarvātmasu vṛttatvāt . tato'tallakṣaṇatvādvā
vinidrāvasthāyā abhāvaḥ syāt svātmanyasthitatvāt khapuṣpavat . tataśca tattattve, tāsāṃ tattvaṃ catasṛṇāmavasthānāṃ saiva, tattattve caturavasthā'bhāvaḥ, tā eva ca sarvam, tadabhāvāt sarvābhāvaḥ, sarvābhāvāt
tadātmakasya sarvātmakasya puruṣasyāpyabhāva ityata āha --tataśca tattattvacaturavasthasarvātmakapuruṣābhāvaḥ,
caitanyameva hi puruṣasyāvasthānāṃ ca lakṣaṇam, tadabhāve puruṣasyāvasthānāṃ cābhāve kimavaśiṣyate ?
atha vinidrālakṣaṇetyādi . atha mataṃ bhavataḥ--vinidrāvasthāpuruṣābhāvadoṣayoḥ parihāre sarvadoṣaparihāraḥ, sa cāvadhāraṇavaiparītyeneti, tadyathā --puruṣastu puruṣa eva vinidrāvasthālakṣaṇaviparīto'pi,
kiṃ kāraṇam ? avadhāraṇe bhedāt . kathamavadhāraṇabhedaḥ ? ucyate --vinidrāvasthāsvātmani avadhāryamāṇe

svātmani vinidrāvasthaiva lakṣaṇam, puruṣe tu lakṣaṇameva anyāsāmapyatyāgāt, sa
hyanekarūpo mecakavat . na, uktavadavadhāraṇabhedasyānyāyyatvāt pratijñātavyāghātād
ghaṭarūpāditvavat, puruṣatvaṃ prāguktamavasthānām, adhunā tu pṛthaksvātmānastā
ucyanta iti tattvaṃ puruṣasya rūpādighaṭatvavat . yadā ca tāsāmeva tattvaṃ tatastāsāṃ
vinidrāvasthaiva lakṣaṇaṃ nānyā kācidavastheti svātmano lakṣaṇatvamavasthāyā niyatam, sā tvanyāvasthātmano'pi
lakṣaṇatvānna niyateti na vinidrāvasthāyāstāvadabhāvo'sti . puruṣasyāpyabhāvo nāsti, puruṣe tu lakṣaṇamevetyavadhāraṇād vinidrāvasthā lakṣaṇameva puruṣasya nālakṣaṇamiti puruṣo lakṣyatvenāniyato'nyābhirapyavasthābhirlakṣyatvādanyāsāmapyatyāgāllakṣaṇatvena puruṣasyeti bhedenāvadhāraṇam . yasmāt sa hyanekarūpo mecakavat
puruṣaḥ, varṇasaṅkaro hi mecakaḥ, sa nīlo'pi pīto'pi śeṣavarṇo'pi tathā puruṣo vinidrāvasthālakṣaṇo'pi
suptādyanyatamāvasthālakṣaṇo'pīti .
atrocyate --na, uktavadityādi . naitadupapannam, uktavadavadhāraṇabhedasyānyāyyatvāt, uktena
tulyamuktavat tenaiva prāguktaprakāreṇa tenaiva nyāyenāvadhāraṇabhedasyāvasara eva nāsti, nyāyādanapetaṃ nyāyyam,
na nyāyyamanyāyyam . kutaḥ ? pratijñātavyāghātāt, yadyavadhāraṇaṃ bhinnārthaviṣayamāśrīyate caitanyātmakaikapuruṣamayamidaṃ sarvam iti pratijñā hīyate, athaikapuruṣamayatvapratijñā paripālyate bhinnārthaviṣayādhārāvadhāraṇopapattirviśīryate, katham ? ghaṭarūpāditvavat, yathā ghaṭa eva rūpādayaḥ ityetasmin pakṣe na rūpādayo nāma
kecit santi ghaṭādarthāntarabhūtāḥ, tatra rūpasvātmano rūpāvasthaiva lakṣaṇaṃ na rasādyavasthāpi, ghaṭātmanastu
rūpāvasthā lakṣaṇameva itarāsāmatyāgāt iti ko'rthaḥ syād rūpādyabhāvāt ? tathehāpi vinidraikāvasthālakṣaṇapuruṣavyatiriktārthābhāvāditarāsāṃ suptādyavasthānāmabhāvādeva ko'vadhāraṇārthāvakāśaḥ ? ityavadhāraṇābhāvaḥ pratijñāvyāghāto vetyetadubhayaṃ pradarśayati --puruṣatvaṃ prāguktamavasthānām adhunā tu pṛthaksvātmānastā
ucyante'vasthā iti prāguktavadavadhāraṇabhedasyānyāyyatvaṃ pratijñāvyāghātaśceti . iti tattvamiti asmāddhetoḥ pratijñāvyāghātādavadhāraṇabhedānyāyyatvāccobhayathāpīṣṭaviparītaṃ tattvamavasthātvaṃ puruṣasya avasthā eva
puruṣaḥ, na puruṣa evāvasthāḥ ityetat prāptaṃ rūpādighaṭatvavat, yathā rūpādaya eva ghaṭaḥ ityetasmin pakṣe
na ghaṭo nāma kaścit ityayamarthaḥ, tatra rūpameva, na rasaḥ ityādyavadhāraṇamupapadyate bhinnārthaviṣayatvāt tathā
yadyavasthā eva puruṣa ityucyeta yujyetāvadhāraṇaṃ puruṣābhāve'vasthānāmeva bhinnānāmitarāvasthānivṛttyarthamekāvasthāvadhāraṇam, tat tu na yujyate caitanyātmakaikapuruṣamayatvapratijñāvyāghātāditi .
kiñcānyat, yadā ca tāsāmeva tattvamityādi yāvallokavadeva tattvāpattiriti . yadā ca tāsāṃ
bhāvastattvam, bhāva eva tāḥ, tābhireva bhūyate, bhedenāvadhāryamāṇatvād vinidrāvasthaiva vinidrāvasthāsvātmani
lakṣaṇam, puruṣe tu sā lakṣaṇameva, na tu saiva lakṣaṇaṃ puruṣasyānyāsāmapyavasthānāṃ tallakṣaṇatvātyāgāt . tathā

tathā tathetaretarātmasu abhāvādavadhāraṇabhedād bhinnabhinnārthatvānnanu tadeva sarvāsarvagatatvamiti lokavadeva tattvāpattiḥ .
athāvikalpaśabdārthatvādalakṣaṇa eva na tvajñātatattvatvāt, kathaṃ tarhi caturavasthāvarṇanamanekātmakasarvagatatvabhāvanaṃ ca ? yadyasyaikaikā pratyekamavasthā na bhavati
tato'sattvāt kuto'sya tadekatvāpattyātmikā avikalparūpatā ? na hi pṛthagavṛtte
tathā tāsāmitaretarātmasu abhāvaḥ, avadhāraṇabhedāt . tathā tathā iti vacanāduttarottarabhedānāmapītaretarātmasu nāsti bhāvaḥ, tadyathā--rūpāvasthāsvātmani rūpāvasthaiva lakṣaṇam ghaṭasvātmani tu rūpāvasthā lakṣaṇameva
rasādyavasthānāmapi tallakṣaṇatvātyāgāt, tathā pṛthivīloṣṭādīnāmitaretarātmasu abhāvālloṣṭāvasthāsvātmāvadhāraṇe
loṣṭāvasthaiva loṣṭāvasthāsvātmā, pṛthvīsvātmāvadhāraṇe tu sā lakṣaṇameva, na tu saiva vajrādīnāmapyatyāgāditi
sarvatrāstyavadhāraṇabhedaḥ . tato'vadhāraṇabhedāt tvaduktādeva tathā tathetaretarātmasu abhāvādavadhāraṇabhedādatyantaṃ bhinnārthatvam, ato bhinnabhinnārthatvāt sāmānyābhāvaḥ, sāmānyābhāvād viviktānekabhedāvasthāmātratvāt sarvamasarvagatam ghaṭo ghaṭa eva, rūpaṃ rūpameva, raso rasa eva, paṭaḥ paṭa eva ityādi prāptam .
tato nanu tadeva darśanametadapyāpannaṃ yaduktaṃ yathālokagrāhameva vastu, śāstreṣvanarthako vivekayatnaḥ ityādi
svaparaviṣayasāmānyaviśeṣanirākaraṇena laukikameva yathādravyakṣetrakālabhāvabhavanameva ca vastviti tadeva tattvam
iti lokavadeva tattvāpattiriti .
athāvikalpaśabdārthatvādalakṣaṇa eva, na tvajñātatattvatvāt . tasya nirvikalpasyāvibhāgasya
saṃsargabhedapariṇāmaśūnyasya meghastanitādikalpaśabdagocarātītasya mayūravirutavat saṅketād vyavahārānupātibhirvā
śabdairanupalakṣyasya gorviṣāṇādivat svāṃśakalpanāmātrabhinnaśabdārthābhimānavikalpasya--na tu laukikavadajñāta-
sāmānyaviśeṣavyavasthāvicārarūpasya--tattvasya kuto vā lakṣaṇam ? kuto'vasthā ? iti . etaccāyuktaṃ caturavasthāvarṇanāt, yadi tāścatasro'pyavasthā asatyā eva tadvarṇanaṃ khapuṣpasaurabhavarṇanavat kathamupapadyate ? iti .
kiñcānyat, sarvagatatvabhāvanā'bhāvaprasaṅgāt, taddarśayannāha --anekātmakasarvagatatvabhāvanaṃ ca katham iti
vartate . sarvaṃ gataṃ sarvagatam, sṛ gatau pā॰ dhā॰ 935, 1095, sarvam ityayameva sarvaśabdo gamanārthadeśāntaraprāptilakṣaṇāṃ kriyāṃ bhinnavikalpārthaviṣayāmāha yadanyacca anyacca tadaśeṣaṃ sarvam iti, tataśca tat tadaśeṣaṃ
gataṃ sarvagatam, tadbhāvaḥ sarvagatatvamarthānekātmakatvāvinābhāvi, anekātmakaṃ hi sarvam, bhinnānekavikalpakṛtsnārthagataṃ sarvagatamityeṣā bhāvanā nirvikalpaikātmakatve na yujyata iti .
kiñcānyat, nirvikalpatvābhāvaprasaṅgāt, yadyasyaikaiketyādi yāvad mecakātmake bhavataḥ . yadi
asya puruṣasya ekaikā pṛthak pṛthagekāmekāṃ prati pratyekaṃ samāptā suptādyavasthā na bhavati tataśca ekaikasyā
abhāvāt tā na santyeveti kṛtvā tāsāmasattvāt kuto'sya puruṣatattvasya tāsāmeva bhinnānāmekatvāpa

rūpe mecakātmake bhavataḥ . asanneva tvasāvevam, anavasthātve'caturātmakatvāt,
khapuṣpavat . tvaduktereva ca na sa lakṣyo nārtho na vastu, alakṣaṇatvāt, khapuṣpavat .
athāta itaścānyataropādānaparityāgāyuktatvādasyāvācyataiva . tathā sa naiva
ttyātmikā tat puruṣatattvamekamavikalpam ityavikalpatā syāt ? bhinnavikalpaikāpattyātmakatvādavikalparūpatāyāḥ sā vā'vikalparūpatā kutaḥ ? nāstyevetyarthaḥ . ko dṛṣṭāntaḥ ? pṛthak pṛthagavṛttasitāsitādivarṇaikyāpattyātmakamecakavarṇābhāvavat, pṛthaksiddhavarṇābhāve mecakavarṇābhāvāt . taddarśayati --na hi pṛthagavṛtte
rūpe dve api sitāsite svena rūpeṇa mecake bhavataḥ, bhedātmalābhāvinābhāvyekāpattyabhāvāt . evamavasthā
api pṛthak svarūpeṇāsiddhā nirvikalpaikarūpā na bhavitumarhantīti . evaṃ tāvadavasthānāmabhāve caturavasthāvarṇanānekātmakasarvagatatvabhāvananirvikalparūpatvābhāvadoṣāḥ .
kiṃ vā pārśvaśarakṣepeṇa bhayajananānuvṛttyā ? tameva puruṣaṃ nirākurmahe, tadyathā --asanneva tvasau evamavasthānāmasattve, kutaḥ ? anavasthātvādavasthāto'nyatvādanavasthātmakatvādavasthātvābhāvāt puruṣo vandhyāputravat . syānmatam--rūpādyavasthā'nātmakasya ghaṭasya avasthāvato'stitvavat suptādyavasthā'nātmakasya suptādicaturavasthāvataḥ puruṣasyāstitvamiti, etaccāyuktam, anavasthātve sati acaturātmakatvāt . avasthācatuṣṭayābhāvādevānavasthātmanastaccāturātmyābhāvaḥ siddhaḥ . tasmādanaikāntikāśaṅkānivṛttyarthamāha --anavasthātve'caturātmakatvāditi . khapuṣpavaditi dṛṣṭānto gatārthaḥ . athavā kimanena prayāsena upapattyantaraistadasattvapratipādanena ? nanu tvaduktereva ca na sa lakṣyastvatparikalpitaḥ puruṣo nāsau lakṣyaḥ, alakṣaṇatvāt .
alakṣyatvamiṣṭatvādasādhyamiti cet, lakṣyatvanirākṛterarthanirākaraṇārthatvād nārtha iti brūmaḥ, artho'pi
aryate ityalakṣaṇatvācchabdābhidheyo jñānajñeyo vā neti vinidrāvasthā'vinidrāvasthā vā syād na sa puruṣastallakṣaṇastadubhayābhāvāt . nirvikalpatvādevārtho'pi naiveti cet, nirvikalpajñānavad vastutvamapi na bhavati
ityetatpratipādanārthatvādidameva gṛhāṇa --avastveva tat tvadiṣṭaṃ tattvamalakṣaṇatvāt khapuṣpavat .
athāta ityādi yāvadasyāvācyataiveti . athācakṣīthāḥ --ata iti puruṣata itaścetyavasthātaḥ
anyatarasya puruṣasyāvasthānāṃ vā parityāgaikānto na yuktaḥ, avasthātyāge lakṣaṇābhāvāt puruṣābhāvaprasaṅgāt,
avasthāvataḥ puruṣasya vā tyāge'vasthānāmabhāvaprasaṅgāt . na caikatarasyopādānaṃ yuktam, upādīyamānasyetarābhāve'bhāvaprasaṅgādeva avasthāvasthāvadvarṇananirvikalpatvasarvagatatvābhāvaprasaṅgāt pratijñāvyāghātācca . tasmādanyataropādānaparityāgāyuktatvādasya puruṣasyāvasthālakṣaṇatvamavasthā'sattvaṃ vā na śakyaṃ vaktum . kiṃ tarhi ?
tallakṣaṇatvātallakṣaṇatvābhyāmavācyaḥ sa puruṣa iti . etaccāyuktam, yasmāt tathā sa naiva syāt, eta

syāt, vinidrāvasthayā sahaikatvānyatve pratyavacanīyatvāt, khapuṣpavat . na tadekaṃ
nānyadvā vācyaṃ nirupākhyatvāt . yattu sat tad vinidrāvasthayā sahaikatvānyatve
prati vacanīyam, yathā vinidrāvasthāsvātmā jāgradādyavasthāsvātmāno vā . ata
eva anyataratyāgopādānāyuktatvādapi ca nanūbhayayuktatvavācyatvābhyupagama eva
pitṛputravat .
yadyapi ca puruṣasvātmaiva avasthā na tarhi nā, anavasthatvāt, khapuṣpavat . abhyu-
syāmapi kalpanāyāṃ sa puruṣo'sanneva, kasmāt ? vinidrāvasthayā sahaikatvānyatve pratyavacanīyatvāt
khapuṣpavat, vinidrālakṣaṇaḥ puruṣo na vinidrālakṣaṇo vā ityete dve anyatvānanyatve prati avacanīyatvādasan puruṣaḥ . na tadekaṃ nānyad vā vācyaṃ khapuṣpaṃ vinidrāvasthayā saha, kiṃ kāraṇam ? ekam iti
tāvadavācyamasattvāt, anyat ityapyavācyamavinidrāvasthātve satyapyasattve nirupākhyatvād vāgbuddhigocarātikrāntatvāditi khapuṣpe dṛṣṭānte hetoḥ sādhyenāvinābhāvitvapradarśanam . yattu sat tad vinidrāvasthayetyādi vaidharmyadṛṣṭāntaḥ sādhyābhāve hetvabhāvopapradarśanam, mā maṃsthāḥ asmadiṣṭasamudayyavasthāsvātmani
sati avacanīyatāyā darśanādanaikāntikatā iti vinidrāvasthāsvātmānaṃ jāgradādyavasthāsvātmanaśca
nidarśayati anyānanyatve prati vacanīyatvāt--yathā vinidrāvasthā svātmano vinidrāvasthāto'nanyā jāgradavasthādisvātmabhyo'nyā, tathā tā api tasyā anyāḥ svātmabhyo'nanyāḥ satyaśca, na tathā puruṣaḥ, tasmādasanniti .
kiñcānyat, ata eva tvadabhihitāt kāraṇādanyataratyāgopādānāyuktatvādapi ca nanūbhayayuktatvavācyatvābhyupagama eva pitṛputravat, yathaikaḥ pitā putraścāvaśyaṃ nāsau svapituḥ putratvamantareṇa
svaputraṃ prati pitṛtvamanubhavatīti na putratvaṃ tyajati nāpi putratvamevopādatte nāpi pitṛtvameva, tato'sau pitā
ca putraśceti vaktavyastaddvayadharmayuktaśca dṛṣṭastathā sa puruṣo vinidrālakṣaṇālakṣaṇānyataratyāgopādānāyuktatvādeva
tallakṣaṇātallakṣaṇadharmadvayayuktastaddharmadvayavācyaścāvaśyaṃ bhavitumarhati tadanyataratyāgopādānāyuktatvasya tadavinābhāvāt . evaṃ tāvat puruṣa eva avasthāḥ ityetadayuktam, avasthānāmabhāve'nekadoṣaprasaṅgāt .
abhyupetyāpi puruṣasvātmatvamavasthānāṃ catasṛṇāṃ puruṣāsattvadoṣaṃ brūmaḥ --yadyapi cetyādi . yadyapi
ca puruṣasvātmaiva catasro'pyavasthāstathāpi na tarhi nā, nedānīṃ puruṣo'sti, anavasthatvāt, nāsyāvasthāḥ santītyanavasthaḥ, tadbhāvo'navasthatvam, tasmādanavasthatvādavasthāsvarūpavyatiriktatvāt tacchūnyatvāt
khapuṣpavat . athavā nāvasthā'navasthā, puruṣo'vasthā na bhavati, yo'vasthā na bhavati sa nāsti yathā
khapuṣpam, avasthāśca tvayābhyupagatāścaturavasthāvarṇanānekātmakasarvagatatvabhāvanaikaikāvasthābhedābhedāpattyātmakā-
vikalparūpābhyupagamāt tato'nyasya khapuṣpasthānīyatvāt . prāgavasthānāmeva sattvamabhyupagamya anavasthātve'caturātmakatvāt ityuktam, adhunā tu puruṣamevābhyupagamyānavasthātmakaṃ paraparikalpitameṣa doṣa ukta

pagame'pi nuḥ avasthānāṃ catasṛṇāmapyaikyaṃ syāt puruṣasvātmatvāt puruṣavaditi . sarvatvasambhāvyābhāvāt sarvāvyāpitā puruṣasya . vinidrāvasthaiva hi jāgradavasthā vinidrāvasthāsvātmatvād vinidrāvasthāvat, evamitare api . jāgradavasthaiva vinidrāvasthā
jāgradavasthāsvātmatvājjāgradavasthāvat, evamitare api . suptāvasthaiva vinidrāvasthā
suptāvasthāsvātmatvāt suptāvasthāvat, evamitare api . suṣuptāvasthaiva vinidrāvasthā
suṣuptāvasthāsvātmatvāt suṣuptāvasthāvat, evamitare api . yaivānyāvasthā saivānyāpi
iti vyākhyayorbheda ityasan puruṣo'navasthatvāt khapuṣpavat . anavasthasya tasya abhyupagame'pi nuḥ
puruṣasya avasthānāṃ catasṛṇāmapyaikyaṃ syāt . kutaḥ ? puruṣasvātmatvāt, tvayā hyuktaṃ puruṣasvātmaivāvasthā nānyāḥ ityatastāsāmaikyaṃ tatsvātmatvāt puruṣavat, yathā hi puruṣasvātmatvāt puruṣa eka eva
tathā tā apyavasthāstatsvātmatvādekamiti catuṣṭvābhāvāt catasro'vasthāḥ iti bahuvacanānupapattiḥ .
tataścaikatvāt sarvatvena sarvathā sambhāvyo na bhavati puruṣaḥ, sṛ gatau pā॰ dhā॰ 935, 1095
iti sarvatvasyānekāśrayatvāt puruṣa eva sarvam iti yadāśrayāducyate tat sarvaṃ kimāśrayaṃ yaduktvā
sarvaṃ puruṣasya sarvavyāpitā varṇyate ? tata āha --sarvatvasambhāvyābhāvāt sarvāvyāpitā puruṣasya prāptā
vyācikhyāsitasarvavyāpitvavirodhinī .
tat punarekatvaṃ vinidrāvasthāsvātmatvāt tāsām, puruṣasvātmatvāt parasparātmakatvaṃ ca siddham .
tadidānīṃ bhāvyate --vinidrāvasthaiva hi jāgradavasthā, vinidrāvasthāsvātmatvāt, vinidrāvasthāvat . yathā vinidrāvasthā vinidrāvasthāsvātmatvād vinidrāvasthaiva tathā jāgradavasthāpi vinidrāvasthāsvātmatvād vinidrāvasthaivetītthaṃ vinidrāvasthayā sahaikyaṃ jāgradavasthāyāḥ . vinidrāvasthāsvātmatvaṃ ca sarvāvasthānāṃ puruṣasvātmatvāt tvayaivābhyupagatam . evamitare apīti, vinidrāvasthaiva suptāvasthā vinidrāvasthāsvātmatvād vinidrāvasthāvat, vinidrāvasthaiva suṣuptāvasthā vinidrāvasthāsvātmatvād vinidrāvasthāvat . tathā
jāgradavasthaiva vinidrāvasthā jāgradavasthāsvātmatvājjāgradavasthāvat, asyāpi pūrvavad vyākhyā .
evaṃ jāgradavasthayā sahaikyaṃ vinidrāvasthāyā vyākhyeyam . evamitare apītyatideśaḥ, jāgradavasthaiva
suptāvasthā jāgradavasthāsvātmatvājjāgradavasthāvat, jāgradavasthaiva suṣuptāvasthā jāgradavasthāsvātmatvājjāgradavasthāvat . tathā suptāvasthaiva vinidrāvasthā, suptāvasthāsvātmatvāt, suptāvasthāvat . evamitare
apītyatideśaḥ, suptāvasthaiva jāgratsuṣuptāvasthe suptāvasthāsvātmatvāt suptāvasthāvat . tathā suṣuptāvasthaiva
vinidrāvasthā, suṣuptāvasthāsvātmatvāt, suṣuptāvasthāvat . evamitare apītyatideśaḥ, suṣuptāvasthaiva
jāgratsuptāvasthe suṣuptāvasthāsvātmatvāt suṣuptāvasthāvat . evamavasthānāṃ pratyekaṃ viśeṣya parasparata aikyaṃ
bhāvitam, sāmānyenāpi sarvopasaṃhāreṇocyate --yaivānyāvasthā saivānyāpi ekasvātmatvāt seveti .


ekasvātmatvāt sā iveti puruṣa evedaṃ sarvam ityatideśābhāvo bhedābhāvāt .
upavarṇanabhinnarūpavyatikarasaṅkarābhyāṃ tvevamatathātvamāsāmasya ca tattatsvātmatvāditi puruṣāvasthāvyavasthā'bhāvaḥ . uktavadvā vyavasthānumatau puruṣātideśa-
athavāvasthānāmapi pratyekaṃ bhedeṣu parasparātmatvāpādanena manuṣyatiryagamarādiṣu ghaṭapaṭatṛṇādiṣu caikyamunneyam
itarātmakamitarat, itarātmatvāt, tatsvātmavat iti . iti puruṣa evetyādi yāvad bhedābhāvāditi .
ityasmāt kāraṇādekatvād yat proktaṃ sarvatvasambhāvyābhāvāt sarvāvyāpitā puruṣasyeti tadupanayati —
puruṣa evedaṃ sarvam ityatideśābhāvo bhedābhāvāditi . atideśo'tisarjanaṃ puruṣātmakatvavyākhyā
tadbhāvanetyarthaḥ . puruṣeṇa vāsyāpratyakṣeṇa idaṃśabdavācyasya pratyakṣasyātideśaḥ, anena vā tasyāpratyakṣasyātideśaḥ sarvameva tanmayam iti .
kiñcānyat, upavarṇanetyādi yāvad vyavasthābhāva eveti . upa sāmīpye, sāmīpyena varṇanamupavarṇanaṃ viśeṣadharmeṇa na sāmānyadharmeṇa, sāmānyadharmasya dūratvāt . yathā--puruṣo'yam, samutthāyopaviṣṭatvāt
pāṇyādisañcalanācchiraḥkaṇḍūyanāditi nordhvatvāditi . upavarṇanena bhinnāni rūpāṇyāsāṃ vinidrājāgratsuptasuṣuptatvādiviśeṣavarṇanena, taiśca rūpairbhinnairvyatikaraḥ saṅkaraśca tāsāṃ prāptāvitthamuktaikatvāt . vyatikaro
vinidrāvasthāsvātmatvaṃ jāgradavasthāsvātmanaḥ, jāgradavasthāsvātmatvaṃ vinidrāvasthāsvātmanaḥ, evamitarayoravasthayorapītaretarasvātmatvaprāptiretayośca tatsvātmatvaprāptistayoretatsvātmatvaprāptiḥ . tataśca dānaśīlatapoviśeṣairnarakāvāptiḥ, hiṃsādibhiḥ svargāvāptiḥ, svarge duḥkhānubhavanam, narake sukhānubhavanam, puruṣatattvājñānād muktiriti . saṅkarastu kṣīrodakasaṃyogavadavivecanīyavinidrāvasthāsvātmatvam . ityetau vyatikarasaṅkarau prāptau, tābhyāṃ
ca vyatikarasaṅkarābhyāṃ hetubhyāmatathātvaṃ vinidrāvasthāyā avinidrāvasthātvam, evaṃ śeṣāṇāmapyayathāsvasvarūpatvamāsāmavasthānām, tatsvātmatvāt puruṣasvātmatvāt puruṣasvātmābhinnavinidrādyavasthāsvātmatvāditi yāvat, tadevaikatvaṃ kāraṇamāha --tattatsvātmatvāditi, tāsāmatathātvamitthamuktam . asya ceti
puruṣasyāpyatathātvameva apuruṣatvameva tatsvātmatvāt tatsvātmavaditi .
etamarthamupasaṃharati --iti puruṣāvasthāvyavasthā'bhāvaḥ, itthaṃ puruṣasyāvasthānāṃ ca vyavasthā
viśeṣya asādhāraṇena lakṣaṇenāvadhṛtya vyākhyā vyavasthā, tasyā abhāvaḥ svarūpasiddherabhāvāt . mā bhūdeṣa
doṣaḥ puruṣasyāvasthānāṃ ca vyavasthāyā abhāvaḥ iti yadi pūrvoktavad vyavasthāṃ pṛthak pṛthag manyase puruṣasyāpi
sarvāvasthāvyāpino'vasthānāṃ ca caitanyasamavasthānāvirbhāvatirobhāvotkarṣāpakarṣabhedabhinnānāṃ prāgvyākhyātasṛṣṭivat tataśca uktavad vā vyavasthānumatau satyāṃ puruṣātideśastyājyaḥ, puruṣa evedaṃ sarvam ityekapuruṣamayatvātisargastyaktavyo jāyate pṛthak pṛthak puruṣasyāvasthānāṃ ca svarūpavyavasthābhyupagame puruṣaikakāraṇa

styājyaḥ . tadatyāge yadarthamayamatideśo'dvaitaikāntārthastasyaivāsiddhiḥ . yo'sāveka
eva puruṣaḥ sambhāvyate tasyāpyanekataivamāpadyate, yatsvarūpāvyatiriktalakṣaṇā avasthā
vinā bhedenocyante sa puruṣo'pi puruṣeṇābhivyāptatvādanavasthitaikatvatattvapratiṣṭhaḥ
puruṣaḥ ityatideśyaḥ syāt puruṣasvātmatvādavasthāvat . pratyakṣārthedaṃviṣayatāyāṃ vā
mayatvavirodhāditi . eṣa doṣo mā bhūditi tadatyāge yadarthamayamatideśo'tisargaḥ prāg vyākhyātaḥ
puruṣa evedaṃ sarvam iti, kimarthamasāvatideśa iti cet, advaitaikāntārthaḥ advaitamekapuruṣamayam ityetatpratipādanārthaḥ, tasyaivāsiddhiradvaitaikāntasya . kiṃ kāraṇam ? yasmādekapuruṣābhyupagamo'yamekapuruṣāsiddhimeva te karoti .
tat kathamiti cet, yo'sāveka eva tvayā puruṣaḥ sambhāvyate tasyāpyanekataivamāpadyate .
evamiti tvadabhihitenaiva puruṣasvātmātideśādvaitena, kā punarbhāvanā ? ucyate --yatsvarūpetyādi yāvadavasthāvaditi . yasya svarūpaṃ yatsvarūpam, kasya svarūpam ? puruṣasya, kiṃ svarūpam ? nityasarvagatasarvātmakatvakāraṇatvādi, tadavyatiriktaṃ lakṣaṇamāsāṃ tā avasthāstadavyatiriktalakṣaṇāstatsvarūpapuruṣāvyatiriktalakṣaṇāstvayā vinā bhedenocyante tasmāt puruṣādabhinnā evocyante ityarthaḥ, tadyathā--puruṣa evāvasthāḥ,
nāvasthā eva puruṣaḥ ityavadhāraṇabhedādeva bhedopadarśanena ca bhedo'bhyupagamyate, tata eva tasya tābhyo
nānātvaṃ tāsāṃ ca tvadvacanādeva sidhyati, yathā ūrdhvagrīvādilakṣaṇo ghaṭaḥ, ghaṭa eva ūrdhvagrīvādayaḥ, na
paṭo na paṭacāturaśryādayaḥ iti tasya tāsu tāsāṃ ca tasminnavadhāraṇānavadhāraṇābhyāṃ bheda eva sidhyati . na
tvabhede'vadhāraṇabhedo'sti, yathā ghaṭasvātmaiva ghaṭaḥ, na ghaṭa eva ghaṭasvātmā iti . tasmādavasthānāṃ vinidrādīnāmavasthāvataśca puruṣasya bhedastvadvacanādeveti . kiñca, sa puruṣo'pītyādi, evaṃ ca sati ekapuruṣamayatvātideśātyāge so'pi puruṣaḥ puruṣāntareṇābhivyāptaḥ puruṣasvātmatvādavasthāvaditi prāptaḥ . yathā vinidrādyavasthāḥ puruṣasvātmaiva nāvasthāntarātmikā iti kṛtvā puruṣeṇābhivyāptāstathā puruṣo'pi puruṣasvātmatvāt
tadavinābhāvāt puruṣāntareṇābhivyāptaḥ syāt, tathā tadapi puruṣāntaraṃ puruṣasvātmatvāt tadvadeveti puruṣānekatvaṃ syāt, tasyāpi tathaivetyanavasthā ca, tataśca puruṣeṇābhivyāptatvādanavasthitaikatvapratiṣṭhaḥ puruṣa iti
prāptam, anavasthitā ekatvena ekatve vā pratiṣṭhā'sya so'yamanavasthitaikatvapratiṣṭhaḥ puruṣaḥ syāt puruṣasvātmatvādavasthāvat, yathāvasthāḥ puruṣasvātmatvādanavasthitaikatvapratiṣṭhāstathā puruṣo'pi syāditi . tathā
anavasthitatattbapratiṣṭhaḥ, tasya bhāvastattvamātmasvarūpam, anavasthitā tattvena tattve vā pratiṣṭhā'sya so'yamanavasthitatattvapratiṣṭhaḥ, na svarūpe pratiṣṭhitaḥ syāt puruṣaḥ, puruṣasvātmatvādavasthāvat . yathāvasthāḥ puruṣasvātmāno'navasthitātmasvarūpavyavasthāpratiṣṭhāḥ puruṣasvarūpavyavasthā eveṣyante, tatraiva tāsāṃ pratiṣṭhā, na
svātmasu, tathā puruṣo'pi syāt . puruṣāntarātideśyaśca puruṣaḥ syāt, puruṣasvātmatvāt, avasthāvat .
yathemāḥ suptādyavasthāḥ puruṣasvātmatvāt puruṣa evedaṃ sarvam ityatidiśyante tathā puruṣaḥ puruṣasvātmatvāt
puruṣāntaramevāyam ityatideśyaḥ syāt .


acetanavyaktamūrtānityādirūpārthapuruṣaparamārthatā .
avasthāstvanyatvānekatva eva puruṣaḥ . avaśyamanyāstāstasmāt, tadrūpāpattyaniṣṭatvāt, avasthāntaravat, yato'vasthāsvātmatvamasya neṣyate . puruṣātideśāttu punaḥ
svaparaviṣayakṛtabhedadvārānyatvāsambhavāt kasyacit kathañcidapyanyasyānupapattau tā
api anyatvāpattivat pṛthak pṛthak puruṣaḥ .

syānmatam--etaddoṣabhayādidaṃśabdavācyapratyakṣārthādanyaṃ puruṣamabhyupagamya etā evāvasthāḥ puruṣaḥ
iti pratyakṣārthedaṃviṣayatayā puruṣa evedaṃ sarvam iti dṛśyaspṛśyādi atidiśyātatidiśyate, yathā ayaṃ devadatta eva
iti ayaṃśabdavācyo hi devadattaḥ pratyakṣāpratyakṣatvayoḥ sa eva tathā puruṣa evedam iti . etaccāyuktam,
yasmādasyāṃ pratyakṣārthedaṃviṣayatāyāṃ satyāmacetanavyaktamūrtānityādirūpārthapuruṣaparamārthatā prāpnoti,
ādigrahaṇādasarvātmakakāryānekatvādirūpārthapuruṣaparamārthatāpi, na cetanāvyaktāmūrtanityasarvātmakasarvagatakāraṇaikarūpārthapuruṣaparamārthatāpi syāditi prasaṅgato'yaṃ doṣa āpāditaḥ . evaṃ tāvadanyānekatvaḥ puruṣa iti puruṣasvātmāparityāgena avasthābhedaṃ taddvāreṇoktvā uktaḥ .
idānīmavasthānyatvadvāreṇaiva puruṣānekatvaṃ tvaduktavad brūmaḥ --avasthāstu anyatvānekatva eva
puruṣa ityetat pratyātya ?bhedopanyāsavākyam, tadvacanasmāraṇena vicārārthopanyāsa ityarthaḥ . avasthāstu
puruṣo'nyatvānekatve sati eva, yato'vasthāsvātmatvaṃ puruṣasyeṣyate tatastāsāmanyatvenānekaḥ anyo'nekaśceti
vā . tat kathamiti cet, tvadukterevāvaśyamanyāstāḥ puruṣādanyā vinidrādyavasthāḥ tābhyaśca so'nya
iti parasparāvadhikamanyatvaṃ sādhyate . tadrūpāpattyaniṣṭatvāditi hetuḥ, tayoścāvasthāvasthāvatostadrūpāpattyaniṣṭatvaṃ siddham, anyathāvasthānāṃ viśeṣitānāmanyatve sādhye puruṣapṛthaktvena tadasiddherāśrayāsiddhistadrūpāpattyaniṣṭatvaṃ vā'siddhamāśaṅkyeta . athavā puruṣo'vasthā iti cāviśeṣya parābhimataṃ vastūbhayamapi
parasparato'nyaditi sāmānyena sādhyate itarasyetararūpāpattyā aniṣṭatvādityarthaḥ, avadhāraṇabhedāccetararūpāpattyaniṣṭatvamāpāditam . kimiva ? avasthāntaravat, yathā vinidrāvasthā suptāvasthārūpāpattyā neṣṭā tathā
svato'nyāśceti . tadrūpāpattyaniṣṭatvāsiddhiḥ iti mā maṃsthā ityata āha --yato'vasthāsvātmatvamasya
neṣyate puruṣasya, etadavasthārūpāpattyā puruṣāniṣṭatvādavasthādvāreṇa puruṣasya avasthānāṃ cānyatvānekatvaṃ tvaduktau
caivamupapāditam .
puruṣātideśāt tu punarityādi . puruṣa evedaṃ sarvam iti puruṣatvenāvasthānāmatideśe'nyatvaṃ na
sambhavatyeva, katham ? svaparaviṣayakṛtabhedadvārānyatvāsambhavāt, svaviṣayakṛto ghaṭasya rūpādīnāṃ pradhānasya
sattvādīnāṃ caikavastugatānāmeva dharmāṇāṃ bhedaḥ, paraviṣayakṛtastu tayoreva vastvantarāt paṭādeḥ puruṣācca bhedaḥ,
tadubhayabhedadvāramanyatvaṃ sambhāvyeta . tattu anabhyupagatamanyatvadvāradvayaṃ bhedadvayāsambhavāt . tato'nyatvānupapattiḥ
kasyaciditi vastunaḥ kathañciditi rūpādisattvādiprakāreṇa taddvārānabhyupagamādeva . tataḥ puruṣādanyasyānu

atha puruṣalakṣaṇāpi vinidrāvasthā na puruṣaḥ, puruṣo'pi na tarhi puruṣaḥ puruṣalakṣaṇatvād vinidrāvasthāvat . evaṃ śeṣā api . iti puruṣābhāva eva, kuto'sya
sarvagatatā ? tadabhāva eva tvadabhiprāya eva evaṃ pratipādyate, tadātmatvābhimatanirasanāt, uṣṇatvanirasanena agnyabhāvapratipādanavat .
yattu yatnena alakṣaṇatvamuktamato nanūktavat tvayaiva sphuṭīkṛtamasattvaṃ sarva-
papattau satyāṃ tā api catasro'vasthā anyatvāpattivat pṛthak pṛthak puruṣaḥ, catvāraḥ prabhedāḥ syuḥ
puruṣāḥ . idamapi tvaduktivadeva, tat katham ? iti taducyate--yathā kenacidupapattiprakāreṇāsambhāvyamapyanyatvamucyate tathā tā apyavasthāḥ sambhāvanāpāditānyatvāḥ pṛthak pṛthak syuḥ . tataśca tāḥ puruṣasvātmatvāt
parasparato'nyatvācca puruṣāḥ pṛthak pṛthak, vinidrāvasthā pratyekaṃ puruṣaḥ, evaṃ śeṣā api pratyekaṃ puruṣāḥ .
kena punarupapattiprakāreṇānyatvam ? avadhāraṇabhedādeva . evaṃ puruṣātideśāt puruṣabahutvaṃ vinidrādyavasthānāṃ
puruṣasvātmatvāditi .
athetyādi . atha puruṣalakṣaṇāpi vinidrāvasthā na puruṣaḥ yadi pratyekaṃ puruṣatvaṃ tadbahutvaṃ ca
doṣau dṛṣṭvā puruṣalakṣaṇāpi vinidrāvasthā puruṣo neṣyate tataḥ puruṣo'pi na tarhi puruṣo'stu puruṣalakṣaṇatvād vinidrāvasthāvat . evaṃ śeṣā apīti, yathā vinidrāvasthā pṛthak puruṣa ityāpādya tatparihārārthaṃ
puruṣalakṣaṇatve sati apuruṣatvamāśaṅkya puruṣasyāpuruṣatvaṃ tadvat ityāpāditaṃ tathā pratyekaṃ suptādyavasthā api
puruṣa ityāpādya tatparihārārthaṃ puruṣalakṣaṇatve sati apuruṣatvamāśaṅkya suptādyavasthānāṃ tadvat puruṣasyāpi puruṣātmano'puruṣatvamityāpādanīyam . iti puruṣābhāva eva, itthaṃ puruṣasyābhāva eva prasaktaḥ . kuto'sya
sarvagatatā ? vidyamānasya hi sarvatvamasarvatvaṃ sarvagatatvamasarvagatatvaṃ veti vicāryaṃ syāt . athavā tvadabhipratamevaitat tadabhāvapratipādanam, nāsmadabhiprāyaḥ, evamityetena vidhinā . kutaḥ ? tadātmatvābhimatanirasanāt, yo yadātmatvenābhimato'rthastaṃ nirasyan vādī tamevārthaṃ nirasyan dṛṣṭaḥ, yathā uṣṇo na bhavatyagniḥ
iti bruvannauṣṇyenāvinābhāvinamauṣṇyātmānamagnimeva nirasyati tathehāpi vinidrādyavasthālakṣaṇaṃ puruṣamuktvā
puruṣasvātmaitāḥ puruṣānna bhinnāḥ santi iti tā nirākurvaṃstadātmānaṃ puruṣameva tvaṃ nirākaroṣīti tvadabhiprāya evāyaṃ puruṣābhāvaḥ . evaṃ tāvat pravṛttyopalakṣitastvadīyo'bhiprāyo vyākhyātaḥ .
nābhiprāyamātrādevābhāvaḥ, kiṃ tarhi ? sphuṭameva tvayoktaṃ nāsti puruṣaḥ iti, tadyathā --yattu yatnenetyādi . sāmānyenāyaṃ nyāyo'vatāryate, bhāvanā tvasya viśeṣya vaktavyā--yathā avasthālakṣaṇaḥ puruṣaḥ puruṣalakṣaṇā avasthā iti vātidiśyamānānāṃ parasparamekatvamanyatvamavaktavyatvamasattvaṃ ceti vikalpāḥ syuḥ savikalpatve, na punarete santi kalpanā'viṣayatvād vikalpātītanirvikalpaparamārthatvāccālakṣaṇatvaṃ tvayoktaṃ prāk,
ato nanūktavat tvayaiva sphuṭīkṛtamasattvaṃ pratipādayitumiṣṭaṃ vacanenaiva sarvasyāpi, na kevalaṃ puruṣasyaiva,

syāpi, vayamapi ca brūmaḥ--kuto'syāpattibhavanam, bhedatvenābhūtatvāt pariṇāmitvenābhūtatvād vandhyāputravat . avyabhicaritānekatvaikagatirhi bhedabhāvaḥ
avasthānāmavasthāvataḥ puruṣasya ceti . vayamapi ca brūmaḥ, na kevalaṃ tvadvacanādevāsattvaṃ puruṣasya, tvadvacanasamarthanāya vayamapyasadeva sarvaṃ tvadiṣṭamiti brūmaḥ . kutaḥ ? tvanmate sarvasyābhāvāt, bhavanaṃ hi dvividhaṃ mayā
vakṣyamāṇam--itaretarāpekṣadvaitavṛtti sannidhibhavanamāpattibhavanaṃ ca . sannidhibhavanamāpattibhavanābhāve na bhavitumarhati . tiṣṭhatu sannidhibhavanam, idamapi kuto'syāpattibhavanaṃ puruṣasya ? kathaṃ nāsti ? bhedatvenābhūtatvāt
pariṇāmitvenābhūtatvād vandhyāputravat, yathā vandhyāputro bhedatvena pariṇāmitvena vā abhūtatvānnāsti
tathā tvadiṣṭaṃ sarvamāpattiṃ nānubhavatītyasat . kimarthamitthaṃ viśeṣyate bhedena pariṇāmitvena vābhūtatvāt
iti, na punaḥ abhedatvādapariṇāmitvāt ityucyate ? ucyate--bhedo na bhavatītyabhedo bhedādanyo vā
syādevamapariṇāmītyabhedatvādapariṇāmitvāditi, nāsya bhedo'stītyabhedaḥ nāsya pariṇāmitvamityapariṇāmitvādabhedatvāditi bahuvrīhisamāso vā syāt . bahuvrīhistāvanna ghaṭate eva anyapadārthatvādanyasyārthasyābhāvāt,
ataḥ samanvayābhāvaḥ, samanvayābhāvāt tadabhāvaḥ . tatpuruṣo'pi prasajyapratiṣedhapakṣe na ghaṭate nañaḥ kriyāpadasambandhino'samarthatvāt, tasmād bhedādanya iti paryudāsaḥ syāt, sa ca bahuvrīhitulya evārthata iti
bhedatvenābhūtatvāt pariṇāmitvenābhūtatvāt iti sukhagrahaṇārthaṃ śaṅkāpohārthaṃ cetyuktam . bhinnānāṃ hi bhāvānāmavyabhicaritaikatvāpattīnāṃ sarvatvaṃ bhavati, na tvadiṣṭasyaikasyābhinnasyeti, tad vyācaṣṭe --avyabhicaritetyādi yāvad bhedabhāvaḥ sarvatvam . avyabhicaritamanekatvaṃ yasya tadidamavyabhicaritānekatvamekam, tasya
gatiḥ pariṇāmastadāpattiḥ, saikatvāpattiranekena vinā na bhavatīti, yathā śukraśoṇitāderanekasyaikatvāpannasyādhyātmikasya . yathoktam—
mātu+oyaṃ pitusukkaṃ taṃ tadubhayasaṃsiṭṭhaṃ kalusaṃ kivvisaṃ tappaḍhamaṃ āhāramāhārettā jīvo gabbhattā+e vakkamati .sattāhaṃ kalalaṃ hoti sattāhaṃ hoti abbudaṃ .abbudā jāyate pesī pesīto jāyate ghaṇaṃ ॥ tandulavai॰ 17 ityādi .
bhinnānāṃ vaiṣamyeṇa pariṇatānāṃ śukraśoṇitasaṃsṛṣṭāhārādīnāmaikyāpattyā hi sarvatvaṃ śarīrendriyādeḥ . tathā
bāhyamapi sarvatvaṃ, bhūmyambvādivrīhitoyadeśakālādibhinnārthānāṃ vaiṣamyeṇa vipariṇāmamāpannānāmaikyāpattyā
sarvatvaṃ dṛśyate, nānyatheti . hiśabdo yasmādarthe, yasmāditthaṃ bhinnārthāvyabhicaritaikagatiḥ sarvatvam, sa hi
bhedabhāvaḥ sarvatvam, tasmānnābhinnasyaikasya sarvatvaṃ kasyacit . tasmāt sarvatvābhāvādayuktamucyate puruṣa
evedaṃ sarvam iti .


sarvatvam . tvaduktaikasarvatāyāṃ tu pratyakṣānumānasvavacanābhyupagamalokavirodhāḥ,
avikalpaśabdārthādabhyupagatadharmadharmisvarūpaviśeṣobhayavirodhāḥ, asiddhādihetutā ca,
sādhyasādhanobhayadharmadharmyasiddhyādayo dṛṣṭāntadoṣāḥ .
yathā ca puruṣe tathetaradravyārtheṣvapi pratisvaṃ yojyaṃ vinidrāvasthāsthāne'bhedaikatvaṃ
sāmānyalakṣaṇaṃ kramayaugapadyādayo nidrādivad viśeṣalakṣaṇamiti vyākhyāya .

kiñcānyat, tvaduktaikasarvatāyāṃ tvityādi . eka eva sarvam ityetasyāmekasarvatāyām, sarvaikatāyāmiti vā pāṭhāt sarvaikapuruṣamayatāyāṃ pratyakṣata eva bhinnānekaikasarvatāyā darśanāt pratyakṣavirodhaḥ .
grahaṇabhedādanumānavirodhaḥ, grahaṇabhede hi nyāyyo grāhyabheda iti, bhedatvapariṇāmitvādibhāvābhāve sarvatvāpattibhavanābhāvādvānumānavirodhaḥ . tvaduktāsmaduktaikārthyābhāve bhedābhyupagamāt svavacanābhyupagamavirodhaḥ,
loke ghaṭapaṭādibhedapratīterlokavirodhaḥ . avikalpaśabdārthādityādi, avikalpaḥ śabdārthaḥ ityabhyupagamya
vikalpavyavahārāṅgīkaraṇāccābhyupagamavirodhaḥ, sarvamekam iti vikalpadharmatvena dharmitvena ca tadubhayaviśeṣatvābhyāṃ ceṣṭasya tenaivābhyupagamena nirākaraṇādavikalpaśabdārthasyābhyupagatadharmadharmisvarūpaviśeṣobhayavirodhāḥ . asiddhādihetutā ca, hetoḥ anatiriktaparāparāṇīyojyāyorūpātmakatvāt ityādeḥ
pratijñātaikapuruṣābhedāt tvayā asmābhiścoktena nyāyena puruṣābhāvād dharmyasiddherāśrayāsiddhiḥ, tvanmatenārthāntarābhāve'sādhāraṇatā, asmanmatena vipakṣa eva bhāvād viruddhatā sādhāraṇānaikāntikatā vā, sapakṣamabhyupagacchato vā te ghaṭādyavasthābhedād vṛkṣādidṛṣṭāntaṃ vṛkṣaḥ iti puruṣavyatiriktavṛkṣādyavasthābhedābhāve sādhyasādhanobhayadharmadharmyasiddhayo dṛṣṭāntadoṣāḥ, ādigrahaṇād yathāsambhavaṃ kalpanāṃ kṛtvā vaidharmyadṛṣṭāntadoṣā yojyāḥ .
evaṃ tāvat puruṣamayatvaṃ sarvasyāyuktamityuktam . adhunātideśena niyatyādivādeṣvapi doṣāṃstānevāha —
yathā ca puruṣe tathetaradravyārtheṣvapīti niyati-kāla-svabhāva-bhāveṣvapi svaṃ svaṃ prati pratisvaṃ pratyekaṃ
yojyam . tamatideśopāyamācaṣṭe, tadyathā --vinidrāvasthāsthāne'bhedaikam, vinidrāvasthā sāmānyalakṣaṇaṃ
puruṣasya puruṣavāde suptādyavasthāvyāpitvāt, suptādyavasthā api viśeṣāstasya tadātmatvāditi yathā vyākhyātaṃ
tathā niyatyādāvabhedaikatvaṃ niyatyādeḥ sāmānyalakṣaṇamatītānāgatavartamānabālyakaumārayauvanakramayaugapadyādayo
nidrādivad viśeṣalakṣaṇamiti vyākhyāya vikalpadvayapratiṣedhastathaiva kartavyaḥ--atha kiṃ yā etā avasthāstā eva
niyatyādiḥ ? uta niyatyādirevāvasthāḥ ? yadi tā eva niyatyādiḥ, samudayavādaḥ kṣaṇikavādo vijñānamātratāvādaḥ śūnyatāvāda ityādi . atha niyatyādaya evāvasthāḥ, tathā'bhedaikatvāvasthālakṣaṇatvādiḥ sa eva prapañco

ityatastattvaṃ tāvat saṃvadati yadayaṃ bhavati so'sya bhāva iti, sarvagatatvanityatvadeśakālābhedāt .
yastu bhavati sa kartaiveti sampradhāryam, bhavateḥ sannidhyāpattibhavanadvayārthatvādastibhavatividyatipadyativartatīnāṃ sannipātaṣaṣṭhānāṃ sattārthatvāt . astyādibhavanaṃ
sannidhimātravṛttyeva āpattibhavanapṛthagbhūtam, yadupādānametadabhidhīyate--astirbhavantīparaḥ prathamapuruṣe'prayujyamāno'pyastīti gamyate, vṛkṣa ityastīti gamyate pā॰ ma॰ bhā॰ 2 . 3 . 1 .
yojyaḥ . ityato'smāt tattvaṃ tāvat saṃvadati, śeṣaṃ na saṃvadati sarvaṃ tvaduktam . katamat saṃvadatīti
cet, yadayaṃ bhavati so'sya bhāva ityetat saṃvadati, tasya bhāvastattvaṃ yena bhūyate yo bhavati sa eva bhāvaḥ,
kartṛlakṣaṇāṃ ṣaṣṭhīṃ kṛtvā tasya bhāvaḥ sa bhāvaḥ, itīdamasmaddarśanena saha saṃvadati . kiṃ kāraṇam ? sarvagatatvanityatvadeśakālābhedāt, sarvagatatvena nityatvena ca yathāsaṅkhyaṃ deśakālābhyāmabhedāt, taddhi bhavanaṃ
deśe kvacinna na bhavatīti sarvagatatvādabhinnam, kālataḥ satataṃ bhavati na kadācinna bhavatīti nityatvādabhinnam . tasmādabhedādiṣyata etat .
idaṃ punarna tāvadicchāmaḥ sampradhāryatvāt, yastu bhavati sa kartaiveti sampradhāryam, na hi kartarivihitatippratyayāntabhavatiśabdaśravaṇādeva kartṛtvam, akarturākāśāderapi bhavanādabhavanavyāvṛttimātrasattārthatvād
bhavanasya, kāraṇaparyāyatvāt karoterakāraṇakāryamapi bhavatyeva bhavateḥ sannidhyāpattibhavanadvayārthatvādastibhavati-vidyati-padyati-vartatīnāṃ sannipātaṣaṣṭhānāṃ sattārthatvādityetadasvatantrasyāvyāpṛtasyāpi bhavane
kāraṇamāha . bhavateḥ sannidhyāpattibhavanārthatvam, asti-vidyati-sannipātānāṃ sannidhimātrabhavanārthatvam, padyativartatyorāpattibhavanārthatvamiti bhāgaḥ savyāpāratvād nirvyāpāratvācca trayāṇāṃ bhavateḥ sāmānyabhavanavācitvāditi
apariṇāmitvāt pariṇāmitvādakartṛtvāt kartṛtvācca viśeṣaḥ . asato bhavanābhāvādastyādibhavanaṃ sannidhimātravṛttyeva, sannidhimātrā vṛttirasyeti sannidhimātravṛtti tadastibhavanamāpattibhavanapṛthagbhūtaṃ tato'nyadīṣadbhinnamavyāpṛtamityarthaḥ . syānmatam--sarvatantrasiddhāntena vyākaraṇena viruddhamasvatantrabhavanam, bhavateḥ
kartṛvihitatippratyayāntatvāditi . etaccāyuktam, tatraivānujñātatvāt, yadupādānametadabhidhīyata ityādi,
idaṃ tu sannidhimātravṛttibhavanamevopādāyābhihitaṃ yatrāpyanyat kriyāpadaṃ na śrūyate tatrāpyastirbhavantīparaḥ
prathamapuruṣe'prayujyamāno'pyastīti gamyate . bhavantī vartamānā vibhaktiḥ pūrvācāryasaṃjñayoktā laḍityarthaḥ,
tatparo'stiḥ asiḥ, as bhuvi pā॰ dhā॰ 1065 iti dhātuḥ, ikśtipau dhātunirdeśe pā॰ vā॰
3 . 3 . 108, prathamapuruṣe na madhyamottamayoḥ, aprayujyamāno'pi gamyate'rthasadbhāvādavinābhāvādarthena . tadudāharati --vṛkṣa ityastīti gamyate, kimuktaṃ bhavati ? asti bhavati sannihitamityarthaḥ . nirdiṣṭaṃ sannidhibhavanamubhayoḥ samānalakṣaṇatvādādau .


āpattibhavanaṃ tu astibhavanaṃ sannihitatathāvṛtti kāraṇe kāryasya sattvāt, yathā
ghaṭo bhavati nirvartate āpadyate .
sā ca bhoktṛbhogyadvaitabhūtatāyāṃ sannidhisiddhiḥ, na tato nyūnatāyāmadhikatāyāṃ vā vyatirekābhāvāt . na jñeyamantareṇa jñātṛtvam, jñeyāsattvāt, khapuṣpajñatvavat, vaidharmyeṇa itarakusumajñatvavat . evaṃ hi jñāturjñātṛtvam . na jñātāramupa-

āpattibhavanaṃ tu astibhavanamityādi yāvadāpadyata iti . idamapi ceṣadbhinnaṃ sannidhibhavanameva
tathāvṛtti, sannihitasya tathā vṛtterāpattibhavanam . athavā tathā vṛttirasya tathāvṛtti, sannihitaṃ ca tathāvṛtti
ca taditi sannihitatathāvṛtti, kiṃ tat ? āpattibhavanam, kutaḥ sannihitameva tathā vartata ityucyate ?
ucyate --kāraṇe kāryasya sattvāt, kāryaṃ hyaṅkurādi bījādau sannihitameva tathā tathā deśakālākāranimittavaśād vyaktyavyaktirūpeṇa vartate iti . tannidarśayati --yathā ghaṭo bhavatīti, pūrvamaghaṭatvena
mṛttvena dṛṣṭaṃ sannihitameva mṛdi ghaṭabhavanaṃ vyaktamityarthaḥ . tatparyāyakathanam --nirvartata āpadyata ityarthaḥ,
sannidhibhavanamevāpattībhavati . uktamāpattibhavanamapi .
anayoranyūnādhikarūpatayā siddhirucyate --sā cetyādi . sāmānyatvāt sannidhibhavanasiddhistāvat
sā ca bhoktṛbhogyadvaitabhūtatāyāṃ sannidhisiddhiḥ sannidhibhavanasiddhiḥ, taddhi sannidhibhavanaṃ dvaitabhūtatāyāṃ sidhyati nādvaitatāyāṃ darśitaikabhoktṛbhogyatvāyuktatvādidoṣād na tato nyūnatāyāṃ siddhiradhikatāyāṃ
vā dvaitāt, tṛtīyasyābhāvāt . nyūnādhikānupapattau kāraṇamāha --vyatirekābhāvāditi, vyatirekaḥ pṛthaktvena
ekasyaiva vṛttiḥ, vināpi bhāvaḥ . tadabhāvād nyūnatāyāmasiddhiḥ, yathā svāminā vinā bhṛtyasya bhṛtyena vinā
vā svāminaḥ . ādhikye'pi vyatirekaḥ, yathā bhāvavyatiriktaṃ nāstīti tatheha bhoktṛbhogyavyatirekābhāvāt . ato nyūnādhikābhāvāttaddvaite sannidhibhavanaṃ sidhyati, nādvaitatraitāditāyāmiti .
tatpratipādanārthamupapattirucyate --na jñeyamantareṇa jñātṛtvam, bhogyasya jñeyatvācchabdādiguṇapuruṣopalabdhidvayapuruṣopabhogārthatvāttajjñeyamāpattibhavanam, tadantareṇa na jñāturjñātṛtvam . kutaḥ ? jñeyāsattvāt .
jñeyasyāsattvāditi vaiyadhikaraṇyāt jñasyādharmatvādasiddho heturiti cet, na, jñātṛjñeyayoḥ sambandhitvena
sādhyayostadasattvasya dharmatvāt . athavānupapannaṃ jñātṛtvamasajjñeyatvāditi prayogakāle'rthavyākhyā, tacca jñeyasyāsattvādagṛhītajñeyatvāditi . dṛṣṭāntaḥ khapuṣpajñatvavat, yathā khapuṣpaviṣayaṃ jñātṛtvamasajjñeyatvādanupapannamevamasajjñeyaṃ jñātṛtvam . vaidharmyeṇa itarakusumajñatvavat, yathā cūtādikhapuṣpetarakusumajñatvaṃ sajjñeyatvādupapadyate tathā tvadabhimatādvaitajñatvaṃ dvaite satyupapadyeta, tattraitasya jñātṛjñeyavyatirekābhāvāt tadantaḥpātitvāda

draṣṭāramantareṇa jñeyatvam jñāturasattvāt, vandhyāsutajñeyaghaṭatvavat, vaidharmyeṇa itarasutajñeyaghaṭatvavat . evameva hi jñeyasya jñeyatā . na bhogyamantareṇa bhoktṛtvam,
bhokturasattvāt, khapuṣpamakarandabhramaravat, vaidharmyeṇa itarakusumamakarandabhramaravat .
evameva hi bhokturbhoktṛtvam . na bhoktāramantareṇa bhogyam, bhokturasattvāt,
vandhyāsutāyauvanavardhitakavat, vaidharmyeṇa itarasutāyauvanavardhitakavat . evameva hi
bhogyasya bho>gyatvam, tatsambandhitvāt .
yadapi ca tathā tathā vartanaṃ bhavanaṃ rūpādau tadapi naikaikasmādapariṇāmino vā
sattvamiti . athavā pṛthak sādhanam--jñātṛtvamupapadyate sajjñeyatvāditarakusumajñatvavat . vaidharmyeṇānupapannamasajjñeyatvāt khapuṣpajñatvavaditi . evaṃ hi jñāturjñātṛtvam, yo hi sajjñeyaṃ jānīte sa tu mukhyo jñātā,
yathā salilaṃ salilam iti vidvān . yaḥ punarasajjñeyaṃ vijānīte sa tu na jñātā, yathā mṛgatṛṣṇikāṃ salilam iti vidvān . evaṃ tāvat jñātaiva, na jñeyam ityetad darśanaṃ nirastamadvaitam, adhunā jñeyameva, na
jñātā ityetannirasyate --na jñātāramityādi, jñātāramantareṇa, tatparyāyaṃ darśayati --upadraṣṭāramiti, jñātrā
vinā na jñeyatvaṃ jñāturasattvāt, atrāpi pūrvavat asajjñātṛtvāt iti vā hetuḥ . sādharmyadṛṣṭānto
vandhyāsutajñeyaghaṭatvam, vaidharmyeṇa itarasutajñeyaghaṭatvam . viparyayeṇa vā pūrvavat sādhanadvayam, parasparāpekṣajñātṛjñeyatvasādhyatayā vā vaiyadhikaraṇyaparihāreṇa heturvācyaḥ . evameva hi jñeyasya jñeyatā bhavitumarhati yadi kenacidanupahatendriyajñānena jñāyate, yathā anupahatendriyabuddhipuruṣajñeyaghaṭavat madhyasthena
tarkāgamakuśalena vipaścitā pramātrā vā jñeyaṃ sādhanaṃ yatheti . tathā na bhogyamantareṇa bhoktṛtvam,
asadbhogyatvāt khapuṣpamakarandabhramaravat, vaidharmyeṇa itarakusumamakarandabhramaravat sadbhogyatvād bhoktṛtvamiti
tatsādharmyeṇa vā, vaidharmyeṇa khapuṣpabhramaravat, parasparāvadhikaṃ vā pūrvavad bhoktṛbhogyatvasādhanam . atrāpi ca
evameva hi bhokturbhoktṛtvamiti grantho draṣṭavyaḥ . tathā na bhoktāramantareṇa bhogyamasadbhoktṛtvād
vandhyāsutāyauvanavardhitakavat, sadbhoktṛkaṃ bhogyatvāditarasutāyauvanavardhitakavat, pūrvavadevātrāpi vyākhyā 
yāvadevameva hi bhogyasya bhogyatvamiti . yugapadvā parasparasambaddhasattākau bhoktṛbhogyau, tatsambandhitvāt
tayoḥ sambandhitvāditi ayamarthapradarśanahetuḥ, prayogahetustu sambandhitvāt ityeva . yathā sambandhī bhrātā
sambandhinā itareṇa bhrātrā vinā na bhavati kanīyān jyāyasā jyāyān vā kanīyasā tathā bhoktṛbhogyau,
yathā sadalaṅkārau dampatītyevamādidṛṣṭāntairbhoktṛbhogyasambandhitvasiddhiranyonyāvinābhāvinīti prāguktaṃ
sannidhibhavanaṃ dvaite sati sidhyatīti .
adhunetarat --yadapi ca tathā tathā vartanaṃ bhavanaṃ rūpādau tena tena prakāreṇa anyathānyathā cāpattibhavanaṃ rūpe rase gandhe sparśe pṛthivyādau gavādau ghaṭādau ca sakalajagadvartavivartarūpaṃ tadapi naikaikasmāt,
ekameva ekamekaikaṃ puruṣādi, tasmādekasmādekasmānna bhavati . kiṃ tarhi ? yadanekamekaṃ tasmādanekasmādekasmād

sannidhimātrabhavanāt, āpattitvāt, vrīhivat . nāpyadvaite, anarthakāpattyabhāvāt .
kintu saṅghātātmakatvāt gṛhaghaṭapṛthivyādivat parārthatvam . tathā cakṣurādayo'pyādhyātmikā iti ā cakṣurādeḥ parārthā yāvacca rūpādidvyaṇukādayaḥ .
bhedātmakena cānena bhavitavyaṃ kāraṇatvāt tantvādivat, parārthārthena ca
śabdādyupalabdhyarthatvāt . kiṃ hi kāraṇaṃ rūpādi dṛṣṭamekaṃ svārthaṃ ca ?
bhavati . apariṇāmino vā sannidhimātrabhavanāt na iti vartate . kiṃ tarhi ? pariṇāmina evāpattibhavanayogyād bhavati . kutaḥ ? āpattitvāt āpattibhavanatvād vrīhivat, yathā vrīheranekaikasya rūparasādiparamāṇudvyaṇukādisaṅghātādyaṅkurādyāpattiraṅkurādervā bhūmyambvādideśakālādisaṅghātatvād vrīhyāpattistathaitadanekātmakaikamāpattibhavanam . nāpyadvaite, itthaṃ tāvat svaviṣayadvaite sati āpattibhavanam, paraviṣayadvaite
satyevāpattibhavanamidamucyate --nāpyadvaite paraviṣayadvaitābhāve bhavatyāpattibhavanam, anarthakāpattyabhāvādevaikasyādvitīyasya kasmaicidarthamakurvataḥ . kintu saṅghātātmakatvāt parārthatvamiti sambandhaḥ, saṅghātātmakabhavanāt pārārthyam, saṃhatyakāriṇāṃ hi pārārthyaṃ nānarthakyaṃ na svārthatvaṃ nānyonyārthatvaṃ ca kevalam . dṛṣṭānto
gṛhaghaṭapṛthivyādivat, yathā gṛhaghaṭapṛthivyādayaḥ saṅghātātmakāḥ svataḥ pṛthagbhūtapuruṣārthāḥ nānarthakā
na svārthā nānyonyārthāḥ puruṣārthameva cānyonyārthāḥ strīśobhanārthālaṅkāravat . tathā cakṣurādayo'pyādhyātmikā iti dṛṣṭāntabāhulyāt parārthavyāpitāṃ darśayati, ityā cakṣurāderiti cakṣurādayo'pi sūkṣmādhyātmikā vivecyā yāvat parārthā yāvacca rūpādidvyaṇukādayaḥ, kimaṅga punargṛhaghaṭapṛthivyādayaḥ sthūlā
grāmārāmādayaśceti ?
yat punariṣyata ekaṃ kāraṇaṃ puruṣādi iti tanna vayamabhyupemaḥ . tvanmatenāpyekaṃ cet kiñcit
pārārthyakāraṇamiṣyate tadabhyupagamya bhedātmakena cānena bhavitavyamiti pratijānīmahe, kāraṇatvāt
tantvādivat, tantukapālādayo hi kāraṇatvāt paṭaghaṭādīnāṃ kāryāṇāṃ rūpādituṭyaṃśvādisaṅghātarūpā anekātmakā eva kāraṇabhāvaṃ bibhrato dṛṣṭā nānyathā tathā tenāpi tvadiṣṭena kāraṇena bhavitavyamanekātmakena .
parārthārthena ca bhavitavyam iti vartate, parasmai parārthaḥ, parārtho'rthaḥ kāryaṃ yasya kāraṇasya tena kāraṇena
parārthakāryeṇa bhavitavyaṃ kāraṇatvāt tantvādivadeva, yathā devadattaśītatrāṇādyarthe paṭakāryāstantavastathā tena
kāraṇena tvadiṣṭena bhavitavyam . sa katamo'rtha iti cet, ucyate --śabdādyupalabdhyarthatvāt, ādigrahaṇācchabdādyupalabdhirādirguṇapuruṣāntaropalabdhiranta ityādyantopabhogadvayaṃ puruṣasyārthaḥ, so'syāpattibhavanasya
parārthārthaḥ . tasmācchabdādyupalabdhyarthatvāt parārthārthena tena kāraṇena bhavitavyam . kiṃ hi kāraṇaṃ rūpādi
dṛṣṭamekaṃ svārthaṃ ca ? iti kāraṇasyānekaikatvāvinābhāvaṃ pārārthyāvinābhāvaṃ ca svārthaikyābhāvaṃ ca darśayati,
vipakṣa eva nāstītyabhiprāyaḥ . rūpādigrahaṇaṃ tu pakṣatvād rūpādīnāṃ saṅghātapārārthyapariṇāmitvaiḥ sannidhibhavanavailakṣaṇyaṃ darśayati .


taditthaṃ dvaite tvanekātmikāyāḥ prakṛterātmabhiḥ sukhaduḥkhamohaiḥ pariṇāmānukrameṇārabdhāḥ śabdādayo'pi tadātmakā eva, tadātmakatvābhivyaktakāryatvāt, mṛtpiṇḍakāryaśivakādimṛttvavat . sukhātmakānāṃ ca śabdādīnāṃ prasādalāghavālāghavaprasavābhiṣvaṅgoddharṣaprītayaḥ kāryam, duḥkhātmakānāṃ śoṣatāpabhedopaṣṭambhodvegāpadveṣāḥ, mohātmakānāṃ varaṇasadanāpadhvaṃsanabaibhatsyadainyagauravāṇi, tasmāt sukhādīnāmātmatvenābhivyaktaṃ kāryameṣāṃ śabdādīnām . yāni tairārabdhāni śarīrādīnyādhyātmikāni

taditthaṃ dvaite tvityādi . dvividhapuruṣopabhogārthamanekātmikāyāḥ prakṛterityādinā granthena tadāpattibhavanasvarūpavarṇanam . prakriyante vikārāstata iti prakṛtiḥ, pradhīyante'smin mahadādaya iti pradhānam, bahūnāṃ
dhānaṃ bahudhānakam, amaraṇādavināśādamṛtam, ityādyanvarthanāmikāyāḥ prakṛteranekātmikāyā ātmabhiḥ
sukhaduḥkhamohaiḥ prakāśapravṛttiniyamātmakaiḥ prāgabhihitācāryapavanapāṣāṇavat svapareṣāṃ nartikāparṇanāvāmātmanaśca pratipatticalanadharaṇakaraṇairiveti . te hi vaikārikataijasabhūtādivikārarūpāḥ sukhaduḥkhamohāḥ prakāśapravṛttiniyamātmakāḥ sattvarajastamolakṣaṇā guṇāḥ sāmyāvasthāyāṃ prakṛtiḥ ityucyante, vaiṣamyeṇa tu pariṇāmānukramamāpannāḥ parasparāvinirbhāgavṛttayo'ṅgāṅgibhāvena pariṇāmād vikārībhavantaḥ śabdādīnārabhante, tairmahadā-
dinā pariṇāmānukrameṇārabdhāḥ śabdādayo'pi tadātmakā eva, śabdādipariṇāmānukramaṃ sādhanānuṣaṅgeṇa svayameva vakṣyati, tadātmakatvaṃ tāvat sādhyate, tadātmakā eva sukhādyātmakā eva śabdādayaḥ,
tadātmakatvābhivyaktakāryatvāt, te sukhādaya ātmā tadātmā, tadbhāvastadātmakatvaṃ sukhādyātmakatvam,
tadātmakatvenābhivyaktaṃ kāryaṃ yeṣāṃ te tadātmatvābhivyaktakāryāḥ śabdādayaḥ, tadbhāvāt tadātmatvābhivyaktakāryatvāt, mṛtpiṇḍakāryaśivakādimṛttvavat, yad yadātmatvenābhivyaktakāryaṃ vastu tat tadātmakameva
dṛṣṭam, yathā mṛdaḥ kāryaṃ piṇḍaḥ, tasya kāryaṃ śivakaḥ, evaṃ krameṇa stūpakakuśūlakādi yāvad ghaṭaḥ kapālāni
vā mṛdātmakānyeva kāryāṇi, maulasya kāraṇasyātmanā vinā uttarottareṣāṃ kāryāṇāmabhāvādādau madhye'vasāne
ca mṛdātmakatvaṃ dṛṣṭamevaṃ śabdādayaḥ sukhādīnāṃ kāryam, śabdādikāryaṃ tvākāśādi, tatkāryaṃ ca gavādi
ghaṭādi, sarvaṃ sukhādyātmakatvenābhivyaktaṃ tadātmakamiti grāhyam . kathaṃ sukhādyātmakatvena śabdādi kāryamabhivyaktamiti cet, sukhādyupalabdheḥ . sukhātmakānāṃ cetyādinā taddarśayati yāvadātmatvenābhivyaktaṃ
kāryameṣāṃ śabdādīnāmiti gatārtham . evaṃ tāvad bhūtādināhaṅkāreṇārabdhāḥ śabdādayaḥ .
yāni tairārabdhānītyādi yāvat sukhādimayā eva, pariṇāmānukrameṇa bhūtānāmākāśādīnāṃ
śabdādibhiḥ sukhādimayairārambhaṃ darśayati . tatra śarīrādīnyādhyātmikānīti śarīrībhūtāni śabdādyārabdhāni

bhūtādīni vaikārikārabdhāni cendriyāṇi trayāṇāṃ sukhaduḥkhamohānāṃ sanniveśaviśeṣāḥ
sukhādimayā eva, tathā pṛthivyādayastanmayakāraṇārabdhatvāt . yad yanmayaiḥ
kāraṇairārabdhaṃ tanmayaṃ tat, kārpāsikapaṭavat . bhūtairārabdhāni punaḥ śarīrādīni
paṭakuṭivat paramparārabdhatvāt . anekātmakaikapūrvakaṃ śarīramanvitavikāratvāccandanaśakalavat, naikaikapūrvakaṃ nāpūrvakamanvitatvāt . anvāha ca--ajāmekāṃ lohitaśuklakṛṣṇāṃ bahvīḥ prajāḥ sṛjamānāṃ sarūpāḥ .ajo hyeko juṣamāṇo'nuśete jahātyenāṃ bhuktabhogāmajo'nyaḥ ॥ śvetāśva॰ 4 . 5
bhūtādīni bhūtādimayāni triguṇāni vaikārikārabdhāni ca śrotrādīnyekādaśendriyāṇi sarvāṇyeva
trayāṇāṃ sukhaduḥkhamohānāṃ sanniveśaviśeṣāḥ, tatastanmayatā . bāhyāni ghaṭādīni rūpādisamūhatvāt
teṣāṃ ca sukhādyātmakatvāt tanmayāni tadātmakānyeva . tathā pṛthivyādayastanmayakāraṇārabdhatvāditi
mahadādeḥ sakalasya vikārasya brahmādistambāntasya ca jagataḥ sukhādimayakāraṇārabdhatvāt . yad yanmayairityupanayaḥ, tanmayaṃ taditi nigamanam . dṛṣṭāntaḥ kārpāsikapaṭavaditi, kārpāsavikāraistantubhirārabdhaḥ
paṭo'pi kārpāsika iti yathocyate tathā bhūtāni sukhādyārabdhaśabdādyārabdhāni sukhādyātmakāni .
bhūtairārabdhāni punaḥ śarīrādīni, ghaṭādīni ādigrahaṇāt, paṭakuṭivat paramparārabdhatvāt, yathā
kārpāsikatantvārabdhapaṭamayī kuṭirapi kārpāsikī ityucyate tathā sukhādyārabdhaśabdādyārabdhabhūtādyārabdhapṛthivyādigavādighaṭādisaritsamudramandarādīnyapi tadātmakāni .
anekātmakaikapūrvakaṃ śarīramiti pratijñā . kiṃ punaḥ kāraṇamevaṃ pratijñāyate ? proktapuruṣādyekakāraṇapūrvakatvanirākaraṇārthaṃ vakṣyamāṇeśvarādikāraṇapūrvakatvanirākaraṇārthaṃ ca . ko hetuḥ ? anvitavikāratvāt,
anvitā vikārā yasya tadanvitavikāram, hastākuñcanaprasāraṇāṅgulyutkṣepaṇāpakṣepaṇapādaprakṣepāṅgavivartanādivikārāḥ śarīrāvayavāśca sukhādibhiḥ śabdādibhiścānvitā vikāraiḥ, tasmādanvitavikāratvāccandanaśakalavat, yathā mṛdusurabhiśītaharitaraktaśvetādibhedasparśarasarūpagandhādivikārāṇi candanaśakalāni sukhādyanvitāni paramāṇudvyaṇukādyanekātmakaikacandanatarupūrvakāṇi tathedaṃ śarīramapi sukhādyanekātmakaikakāraṇapūrvakamiti
naikaikapūrvakam yathā puruṣa eva ityādi, nāpūrvakam na nirhetukaṃ nāsatpūrvakaṃ vaināśikādyabhimatavadityetasya sādhanasya vyāvartyārthoddeśārtham, anvitatvāditi sāmānyenāsyaivoktasya nigamanārtham, athavā
ekaikapūrvakatvādinirākaraṇasādhanaṃ vā pṛthageva .
anvāha ceti pūrvavat . ajāmiti na jāyata ityajā nityā, athavā punaḥ aja gatikṣepaṇayoḥ
pā॰ dhā॰ 230 iti kṣipragamanādajā, iyaṃ prakṛtiḥ kṣiprapariṇatigatisādharmyād bahuprasavasādharmyādvā
ajevājā . ekāmadvitīyāṃ sarvagatām . mā bhūdekaiketi anekātmakaikāṃ lohitaśuklakṛṣṇāṃ duḥkhasukhamohātmakarajaḥsattvatamomayīm . bahvīḥ prajā anantāḥ, prajāyanta iti prajāḥ, mahadahaṅkāratanmātrādi

sukhaṃ ca duḥkhaṃ cānuśayaṃ ca vāreṇāyaṃ sevate tatra tatra .viśanti yoniṃ vyatirekiṇastrayaḥ ajastu jāyāmatimatyaśuddhaḥ ॥  ubhā sakhāyau sayujā saparṇau samānaṃ vṛkṣaṃ pariṣasvajāte .tayorekaḥ pippalaṃ svādvattyanaśnannanyo'bhicākaśīti ॥ muṇḍako॰ 3 . 1 . 1
krameṇa brahmādistambāntāḥ sṛjamānāmutpādayantīṃ sarūpāḥ sukhādyātmikā ātmarūpā ātmasarūpāḥ,
yato hyajā bahuvarṇikātmasvarūpaprajāsarjinī pradhānīti gaṇyate . tāmajo hyeko juṣamāṇaḥ sevamānaḥ
prīyamāṇaḥ, sa hi na jāyata ityajo nityatvāt, ekaḥ sannidhibhavanasyābhinnasyaikarūpatvāt sarvagatatvācca,
tāmeva juṣamāṇo'nuśete anuśayamanubandhaṃ ca tasyā na muñcati anudhāvatītyarthaḥ, yathā vatso'jāmanudhāvati tathā tāṃ prakṛtiṃ puruṣaḥ . jahātyenāṃ bhuktabhogāmajo'nyaḥ, asāveva puruṣo'nya eva tasyā
uparataḥ saṃvṛtto bhuktabhogāṃ dṛṣṭadṛśyāṃ viditātmānātmaviśeṣaḥ prakṛtipuruṣāntarajño nartakyā iva vikārān
bāhyān bhrūkṣepakramakaravalanādīnanuśayahetūnantaḥkaraṇaśarīrādisamudbhūtānanātmabhūtānupalabhya bhikṣuriva svabhāvāvacintanād virakto'hamanayā vṛthā kleśito bahirantaraśuddhayeti viramati, sāpi darśitavikārā dṛṣṭāhamanena
iti vrīḍiteva vinivartata iti . tathaitadarthasambandhinī vyākhyātaiva dvitīyā gāthā—
sukhaṃ ca duḥkhaṃ cānuśayaṃ ca vāreṇāyaṃ sevate tatra tatra .viśanti yoniṃ vyatirekiṇastrayaḥ ajastu jāyāmatimatyaśuddhaḥ ॥ iti .
ubhā ubhau, supāṃ ḍādeśādubhā . sakhāyau anyonyasahitāveva vibhutvanityatvābhyām . sayujā pūrvavad
ḍādeśāt samānayujau samānasya sakārādeśāt . saha parṇābhyāṃ saparṇau sapakṣau śuddhyaśuddhipakṣau . suyujau
suparṇāviti vā pāṭhaḥ, suṣṭhu atīva yuktau sarvagatatvādavibhāgena sadā yuktau śobhanaparṇau ca parasparabandhaikyāpattijanitavicitravarṇasukhāsukhapakṣau . ekaṃ vṛkṣaṃ lokākhyāśvattham, sthatvādacalatvād vṛkṣo'śvatthasādharmyāt, pariṣasvajāte pariṣvaktavantau . tayorekaḥ tayoḥ śakunyorekavṛkṣapariṣvaṅgiṇoreka eva śakunirbhogasamarthastasya pippalasya pippalaṃ phalaṃ svādu bhogyavikāraviśeṣaṃ vicitrarasamatti khādati bhuṅkte puruṣa eva
bhoktṛtvājjñatvāt . anaśnannanyaḥ prakṛtisaṃjñaḥ śakunirabhuñjānaḥ abhicākaśīti ābhimukhyena tasyātyarthaṃ kāśate, śakuniprastuteḥ puँlliṅgampulliँṅgam .


atha kathamekakāraṇatvapratiṣedhānantaraṃ śabdaikaguṇapravṛtti viyadabhyupagamyate ?
na pravartetaivam, asandruteḥ, puruṣavad vandhyāputravadvā .
śabde traiguṇyamastyeveti cet, atriguṇaṃ sukhādi ekasvātmatvāvyatiriktatattvaṃ

etadadhunā parīkṣyate --atha kathamityādi yāvad viyadabhyupagamyata iti . yadyanekātmakaikakāraṇatvamiṣyate evamekakāraṇatvapratiṣedhānantaraṃ puruṣādyekakāraṇatvapratiṣedhāhitasaṃskāratirodhānakālamapyapratīkṣya tvayā kathaṃ śabdaikaguṇapravṛtti viyadabhyupagamyate ? abhyupagamyatāṃ tāvad rūpādisṛṣṭau vyavahārānupātināmeṣāṃ loke dṛṣṭānāṃ dvitryādyanekasparśarasagandhaguṇānāmanekaikatvāt tadātmakavāyvādisṛṣṭirastu nāma,
tvanmatena saha ghaṭamānamidaṃ tu na yujyate śabdenaikaguṇā pravṛttiritthambhūtenāsya tacchabdaikaguṇapravṛtti viyat
gaṇa guṇa saṅkhyāne   śabdaikasaṅkhyānapravṛtti ekasmāt kāraṇād bhavat tvanmatavirodhāt, nānekātmakaikasmācchabdasparśādidvitricatuḥpañcaguṇād bhavad vāyvādivat tvanmatāvirodhāt . prayogaścātra --na
pravartetaivam, śabdaikaguṇākāśaṃ tanna bhavedityarthaḥ, asandruteḥ, guṇasandrāvo dravyam pā॰ ma॰ bhā॰
5 . 1 . 119 iti lakṣaṇābhāvāt, bahūnāṃ hi guṇānāmekībhavanamaikyagamanaṃ sandrutiḥ, tadabhāvo'sandrutiḥ,
tato'sandruterna pravarteta, puruṣavad vandhyāputravadvetyetadaniṣṭāpādanamiti .
atrāha --śabde traiguṇyamastyeveti cet . sarvasyoktasukhaduḥkhamohamayatvācchabdo'pi tadātmā triguṇa

prakāśādyātmanā mā pravartiṣṭa nirguṇatvādekatvād vaiṣamyānupapatterapariṇāmitvādanāpattyātmakatvāt puruṣavat . śabdādi vāpyekātmakādyeva, āpadyamānatvāt,
sukhādivat . anekātmakaṃ vā sukhādi, tata eva, śabdādivat .
naiva pravartate sukhādi, apravṛttilakṣaṇatvāt, puruṣavat . trayamapi na na pravartate,
avibhaktasvatattvasya tathā pravibhaktatvena vyavasthānāt, mayūrāṇḍakarasagatagrīvādibhāvavat, yata iha bhāva eva yataḥ .
eveti cedityāśaṅkāyām, evaṃ cenmanyase, sādhūktam, etadeva tvā vācayitumavocam--śabdaikaguṇaviyadapravṛttiprasaṅga iti . tataśca yat punaratriguṇaṃ sukhādi sukhameva pṛthak pradhānāvasthāyāṃ sattvaṃ tadatriguṇam,
ekasukhasvātmatvādavyatiriktaṃ tasya bhāvastattvaṃ yasya tat sukhamekasvātmatvāvyatiriktatattvam, prakāśādiśca
tasya tattvasyātmā sarvatrābhedabhāvāt, tena prakāśādyātmanā mā pravartiṣṭa mā āpattibhavanamanubhūt, nirguṇatvāt guṇasandrāvānātmakatvāt, ekatvāt ananekātmakaikatvāt, vaiṣamyānupapatterapariṇāmitvāt, 
vaiṣamyāpattito hi pariṇāmitvaṃ syāt, sāmyāvasthāyāṃ tu guṇānāṃ tadabhāvād vaiṣamyānupapattiḥ, ato'pariṇāmitvam . anāpattyātmakatvāt rūpāntaraprāptyanātmakatvāt, tasyāṃ hyavasthāyāmevaṃsvarūpaṃ sattvam . dṛṣṭāntaḥ
puruṣavat, yathā puruṣo'pi nirguṇatvādidharmatvānna pravartate tathā sukhādyapi mā pravartiṣṭa . nirguṇatvādidharmatve
satyapi sukhādi pravartata eva cet tathā taddharmatvāt puruṣo'pi pravartatāmebhya eva sukhādivat, guṇasyānyatamasyaiva vā śvayathurakasmāt kuta utpannaḥ ? . kiñcānyat, śabdādi vāpyekātmakādyeva nirguṇamekaṃ
samamapariṇāmi caivamādi, āpadyamānatvāt pradhānāvasthāyāṃ pravartamānatvāt, sukhādivat . anekātmakamityādi viparyayadharmāpādanaṃ gatārthaṃ tata eveti .
āha --naivetyādi . siddhasādhanamidaṃ mā pravartiṣṭa iti, na pravartata eva sukhādi, apravṛttilakṣaṇatvāt, na hi sukhaṃ moho vā pravṛttilakṣaṇam, kiṃ tarhi ? raja eva pravṛttilakṣaṇam, pratyekaṃ hi
sattvādayaḥ prakāśapravṛttiniyamalakṣaṇāstrayo'pi, tato'pravṛttilakṣaṇatvānna pravartate sukhaṃ puruṣavat . vaiṣamyāvasthāyāṃ tu rajaḥ pravartate pravartayati ca sukhaṃ mohaṃ ca apravṛttilakṣaṇatvāt tayoriti . atrocyate --trayamapi
na na pravartate, pravartata eva, avibhaktasvatattvasya tathā pravibhaktatvena vyavasthānāt, yadavibhaktasvatattvaṃ tena tena prakāreṇa pravibhaktatvena vyavatiṣṭhate tat pravartata eva, yathā mayūrāṇḍakarasagatagrīvādibhāvāḥ, mayūrāṇḍakarasāvasthāyāṃ grīvābarhādayo'vibhaktasvatattvā grīvāditvena pravibhaktarūpā vyavatiṣṭhamānāḥ
pravartamānā eva, nāpravartamānāḥ . yanna pravartate tadavibhaktasvatattvaṃ sat kadācit pravibhaktatvena na vyavatiṣṭhate
yathā puruṣo yathā vā mayūrāṇḍakarase haṃsādigrīvādaya iti . kiṃ kāraṇam ? dravyārthanayavikalpānāṃ satkāraṇa

nanvavibhaktarasagrīvādyāpattivat pradhānasyaiva ca sāpattiḥ . kasya vā na manorathaḥ... ...kalpanā . avibhaktānekārthakāraṇamevedaṃ vibhaktavṛtti pṛthivyādi mayūragrīvādi dadhyādi vrīhyādi, uktavakṣyamāṇavat .
bhinnātmakatāyāṃ tu sattvaṃ na prakāśeta, apravṛttatvāt, puruṣavat pūrvavadanagniprakāśavadvā .
vādināmasadāpattipravṛtteryato yasmādiha eteṣu vādeṣu bhāva eva yataḥ niyataḥ niśabdalopāt . tasmādapravṛttilakṣaṇaṃ cet, na syāt sukhādi iti .
āha --nanvavibhaktarasagrīvādyāpattivat pradhānasyaiva ca sāpattiḥ . tvaduktamayūrāṇḍakarasagatāvibhaktagrīvādipravibhāgāpattibhāvadṛṣṭāntasāmarthyādeva triguṇasāmyāvasthaikapradhānāpattireva sā sidhyati, na sukhādyāpattiriti . atrocyate --kasya vā na manorathaḥ kathaṃ bhavān ekameva kāraṇamanekakāryatayā viparivartamānam ityetad darśanaṃ pratipādyeteti . tasya ca kāraṇasya pradhānaṃ puruṣo niyatiḥ śabdabrahma ityādisaṃjñā
tvayeṣṭā yāstu sāstu, kiṃ no vivādena ? tadartha eva me prayāsa ekakāraṇamayatvaṃ tvaṃ pratipādayitavya iti,
eṣa pratipādito'si, tvameva tu na vettheti gatārthaṃ yāvat kalpaneti .
tadupapādyase --avibhaktānekārthakāraṇamevedaṃ pṛthivyādi, avibhakto'nekārtho yasmiṃstadavibhaktānekārtham, kiṃ tat ? kāraṇamasya pṛthivyādeḥ tadavibhaktānekārthakāraṇaṃ pṛthivyādi, na vibhaktasukhādyanekārthātmakaikakāraṇapūrvakam . vibhaktā vṛttirasya pṛthivyādestad vibhaktavṛtti pṛthivyādi, sā vṛttiḥ pṛthivyudakaghaṭāditvāpattiḥ . mayūragrīvādīti, grīvābarhaśikhaṇḍādivṛttirvibhaktā tadātmānekārthāvibhaktāṇḍakarasagatakāraṇaiva .
dadhyādivṛttiḥ kṣīrapūrvā, ādigrahaṇāt punaḥ śukrarasarudhirāṅgopāṅgādi . vrīhyādi pūrvoktam, ādigrahaṇādāmrapanasamātuluṅgādipatrapuṣpaphalādivṛttistadātmāvibhaktapūrvā . dṛṣṭāntabāhulyaṃ vyāpitvapradarśanārtham . uktavakṣyamāṇavat, vatkaraṇaṃ pratyekamabhisambadhyate uktavad vakṣyamāṇavat . puruṣaniyatyādyabhinnaikakāraṇavadityuktavat, ghaṭa eva sarvam iti vidhiniyama evaṃ vakṣyamāṇavat . evaṃ tāvat kāraṇamayavādo yathāsmābhiriṣṭastathā ghaṭate, na yathā tvayeṣṭa ityuktam .
idānīṃ tvatpakṣe doṣā vakṣyante--prakāśapravṛttiniyamānāṃ tu bhinnātmakatāyāṃ sattvaṃ na prakāśeta
iti pratijñā diṅmātratvena, apravṛttatvāt, puruṣavat . tvayaiva hi pradhānāvasthāyāmapravṛttāḥ samā itīṣyante
guṇāḥ sattvādayaḥ, tasmāt siddhamapravṛttatvam . pūrvavadveti pradhānāvasthāyāmivetyarthaḥ, yathā pradhānāvasthāyāmapravṛttatvānna prakāśate sattvamevamuttarakālamapi . tathā rajastamasoḥ pravṛttiniyamaniṣedhaḥ kāryaḥ . anagniprakāśavadvā, yathāgnirapravṛtto'pravṛttilabdhātmā anagniḥ, anagniśca na prakāśate, tathā sattvamalabdhapravṛtti

nanu prakāśātmakatvādeva sattvasya rajasā pravartyatvam, agneriva sandhukṣaṇena .
yadyapravṛtto'sāvasaṃstarhi apravṛttasvātmatvād vāndhyeyavat . evaṃ hi kāryaṃ kāraṇe
sad yadi tad vartate pravartate, anārambhāt, vartaterastyarthatvāt .
na, prakarṣeṇāvṛttatvāt . rajonugrahāt tadrūpavyaktiḥ prakarṣeṇa vṛttiḥ . na, rajaso'pi sattvavadaparisamāptarūpatvāt . rajaso'pi hi tathā kāśanaṃ vyaktiriti
prakāśātmakasattvānugrahād bhavati, apravṛttaṃ ca kathamanyapravartane pravarteta ?
apravṛttatvānna prakāśeta . āha --nanu prakāśātmakatvādevetyādi, apravṛttatvamasiddhaṃ sattvasya rajasā
pravartyatvāt agneriva sandhukṣaṇena, yathāgnirbhasmacchannaḥ sannapi na prakāśate, tuṣacīvarendhanādibhistu
sandhukṣitaḥ prakāśate, na cāprakāśamāno'gnirna bhavatīti . atrocyate --yadyapravṛtto'gnistasyāmavasthāyāma-
sannevāsau, ato'smadiṣṭamaprakāśatvameva gamayati, agnerhi eṣā kācit prakāśanasya mātrā saivātmā, prakāśanātmapravṛttyabhāvāt tadāsau tarhyasan vandhyāputravat, tathā sukhamapyapravṛttatvāditi . evaṃ hītyādi, kāraṇe
kāryasya sattvamevaṃ hi syād yadi tat sattvaṃ prakāśātmanā pravartate, anārambhāt . itarathā arthāntarasambandhārabhyatvādasatkāryavād evāyamapi syāt, yathāhurasatkāryavādinaḥ kriyāguṇavyapadeśābhāvādasat, samavrāyyasamavāyikāraṇasambandhe sati dravyāṇi dravyāntaramārabhante, yeṣāṃ cādhikṛtamārambhasāmarthyaṃ tairārabdhe kāryadravye
tatsamavetā niyamata eva guṇāśca guṇāntaramārabhante ityārambhavādaḥ prasajyate, sa cāniṣṭaḥ . tasmādanārambhād
vartate sattvaṃ prakāśanātmanā, yasmādevaṃ hi kāryaṃ kāraṇe sad yadi sattvaṃ vartate pravartate . kiṃ kāraṇam ?
anārambhāt ārambhavādaparityāgāt . kuto vartate pravartata iti paryāyakathanamiti cet, ucyate—
vartaterastyarthatvāt, vartate'sti bhavati pravartata iti paryāyāḥ . itara āha --na, prakarṣeṇāvṛttatvāt . na
hi vartatiḥ pravartatiparyāyaḥ, prakarṣārthena praśabdena viśiṣṭāyā vṛtteranyārthatvāt, vartanamātrasyāvivakṣitatvāt
prakṛṣṭavṛttivivakṣitatvāt . sā ca rajo'nugrahāt tadrūpavyaktiḥ prakarṣeṇa vṛttiḥ, rajasānugṛhītasya
sattvasya bījasyevābādyanugṛhītasyocchūnāṅkuratvādivṛttiḥ sṛṣṭyabhimukhī sṛṣṭireva vā sātra vivakṣiteti .
atrocyate --na, rajaso'pi sattvavadaparisamāptarūpatvāt . tasyāṃ hyavasthāyāṃ rajaḥpravṛttilabhyaprakāśātmarūpavyaktisattvavad rajaso'pi hi svarūpavyaktirasamāptarūpaiva sattvāt pratilabhyatvāt . labdhātmavṛtti hi
svayaṃ sad rajaḥ sattve prakāśanapravartanāya samarthaṃ syāt, aprakāśitasya sattvena tasya svarūpavyaktireva
nāsti, kutaḥ sattvaprakāśātmapravartanā rajasaḥ ? tathā kāśanaṃ pravartakatvenābhivyaktiḥ, kāśanameva hi svarūpavyaktiriti prakāśātmaketyādi yāvat pravarteteti gatārtham, apratilabdhātmanānanugrahāt .


evaṃ tu nānayoritaretarānugrāhitā utthāpyasāhāyakaśaktitvād vātāhatanaudvayavad glānaśibikāvāhakavat . asampūrṇaśaktitā vā'prakarṣa iti kāraṇataiva na
syāt tasya asampūrṇaśaktitvādupahatabījavat . asadakaraṇāditaścānyato na tatsvarūpavyaktiḥ . yadā ca sudūramapi gatvā prāgavṛtterasatkāryatvaṃ mā bhūditi prakarṣaḥ
pariṇāmādeva tadā yuvatvavadātmamātravṛttitvameva pariṇāmasyānyatra vṛttasyānyatrāpariṇāmakatvāt, nānyatra vṛtto'nyadanyathā karoti .

evaṃ tvityādi . nānayoḥ satvarajasoritaretarānugrāhitā utthāpyasāhāyakaśaktitvāt, sahāyabhāvaḥ
sāhāyakam, tasmiṃstena tadeva vā śaktiḥ, sā utthāpyā yayostadānīmeva te vastunī utthāpyasāhāyakaśaktinī, tadbhāvādutthāpyasāhāyakaśaktitvād vātāhatanaudvayavat, yathā jale'nyonyābaddhe dve nāvau netaretaratrāṇāya tathā
sattvarajasī . śibikāvāhakavaditaretarānugrāhitā kiṃ na bhavediti cet, na, utthāpyaviśeṣaṇāt, ayameva
hi dṛṣṭānto glānaśibikāvāhakavat, yathā glāno'nutthāpito na śaknoti voḍhumutthāpyasāhāyakaśaktitvāt tathānutthāpite sattvarajasī na śaknutaḥ parasparaṃ pravartayituṃ svayamalabdhātmake iti prakarṣavṛtterabhāvaḥ,
prakarṣavṛttyabhāvādasampūrṇaśaktitetyata āha --asampūrṇaśaktitā vā'prakarṣa iti itthaṃ kāraṇataiva na
syāt tasya sattvasya asampūrṇaśaktitvādupahatabījavat, yathopahataṃ bījamasampūrṇāṅkurotpādanaśaktitvānna kāraṇamevaṃ sattvamapi syāt . abhyupetyāpi kāraṇatvaṃ sāmyāvasthāyāṃ sattvasya asadakaraṇāditaścānyato na tatsvarūpavyaktiḥ, tasya sattvasya prakāśanasvarūpaprakarṣo'nyato rajastamasoḥ puruṣato'nyato'nyato
vā kutaścinna bhavati asadakaraṇādibhyo hetubhyaḥ, tadyathā --asadakaraṇād yathā mṛdi sadeva kāryaṃ
ghaṭādi kriyate na khapuṣpādi, sa ca mṛdaḥ svātmaniyato ghaṭātmasvarūpavyaktiprakarṣo nānyataḥ puruṣādestantvādervāpattikāraṇād bhavati, kiṃ tarhi ? svata eva bhavati, tathā sattvasvarūpavyaktiprakarṣo nānyato bhavati, kiṃ
tarhi ? svata eva . evam upādānagrahaṇāt sarvasambhavābhāvāt . śaktasya śakyakaraṇāt kāraṇabhāvācca
sat kāryam sāṅkhyakā॰ 9 ityetebhyo hetubhyaḥ sattvaguṇo'nyanirapekṣasvarūpavyaktiprakarṣa iti grāhyam . evaṃ
sattvasya prakāśanaṃ tamasā saha yojyaṃ rajasaśca pravartanamiti .
kiñcānyat, yadā ca sudūramapītyādi yāvat pariṇāmakatvāt . sudūramapi vicārādhvanā
gatvā na prāgavṛtterasatkāryaparihāreṇa prakarṣaḥ pariṇāmavādādṛte, ataḥ pariṇāmaḥ prakarṣeṇa vṛtteḥ kāraṇameṣitavyam . yadā caivaṃ tadā pariṇāmābhyupagamena punarapyetadevāpannam--pariṇāmādātmanyeva vartate yuvatvavat,
anyatra vṛttasya pariṇāmasyānyatrāpariṇāmakatvāt, jinadatte vṛttaḥ pariṇāmo na sādhudatte kaumārayauvanādi pravartayati kaumāraṃ vā yauvanaṃ vā, kiṃ tarhi ? jinadatta eva karoti, nānyatra vṛtto'nyadanyathā karoti yathā, tathā na sattve pravṛttiṃ kaścidanyaḥ kuryāt, svata eva pravarteteti .


pūrvavadudāharaṇādevāpravṛttyātmakatvaṃ sukhasya, ko hi viśeṣo rajaḥpravartanādṛte
kṣīradadhipariṇāmakālavat paścāt pravṛttaṃ pūrvaṃ ca na pravṛttamiti ? na, pariṇāmasya
tatraivoktatvāt, prakāśātmaiva vṛttiḥ, itarathā sa prakāśo na sa tathā'pravṛttatvāt
tathā'bhūtatvād ghaṭapaṭavat . yaiva ca pravṛttiḥ sa eva prakāśaḥ, tathāvṛttatvāt,
ghaṭaghaṭasvātmavat .
pravartyapravartakatvāt pallavapavanavanneti cet, na, tadātmana eva pravṛttatvāt
sannidhimātrāt pūrvavadapravartanāt . ya evāsau sattvasyātmā prakāśaḥ sa pravartakastathā-

evaṃ tāvadapravṛttapravṛttipratiṣedhādanagniprakāśadṛṣṭāntaprasaṅgāgatavādamavatārya pūrvavadudāharaṇe prasaṅgamutthāpayiṣyannāha --pūrvavadudāharaṇādevetyādi yāvanna pravṛttamiti . nanvetat tvayābhyupagataṃ pūrvāvasthodāharaṇādeva pāścāttyāvasthā viśiṣṭā iti . anyathā hi ko viśeṣaḥ pūrvaparāvasthayo rajaḥpravartanādṛte ?
tasmāt sa viśeṣo rajaḥpravartanādeva . ko dṛṣṭāntaḥ ? kṣīradadhipariṇāmakālavat, yathā kṣīrāvasthāto
dadhitvapariṇāmāvasthā viśiṣṭā, pūrvaṃ kṣīrakāle na dadhyāsīt paścād bhūtamiti dṛṣṭam, prakarṣavṛttyā ca vinā
na bhavatyayaṃ viśeṣastathā so'pīti . etanna, pariṇāmasya tatraivoktatvāt, nāyaṃ viśeṣaḥ parataḥ sidhyati,
kutaḥ ? pariṇāmasya tatraiva sukhe'bhyupagamyāsmābhiruktatvāt . yasmāt prakāśātmaiva vṛttiḥ, prakāśasya yaḥ
svātmā sa eva vṛttiḥ, prakāśasyaiva ca vṛttiḥ kālaḥ, sa ca tato'nanyaḥ, kṣīradadhipariṇāmāvasthayoḥ kālākhyatvāt kṣīradadhitvāpattiḥ kālabhedāt, sa ca pariṇāmaḥ sukhasvātmeti nānyat kāraṇaṃ mṛgyaṃ svātmana eva
pariṇāmāt . itarathā sa prakāśo na saḥ, sa prakāśa eva yadi pravṛttiviśeṣo na syādanyātmā syāt
sa eva prakāśātmā na syāt, tathā'pravṛttatvāt tena prakāśātmaprakāreṇāpravṛttatvāt, paryāyeṇa tamarthaṃ sphuṭīkurvannāha --tathā'bhūtatvādityarthaḥ . dṛṣṭānto ghaṭapaṭavat, yathā ghaṭaḥ paṭo na bhavati tena prakāreṇābhūtatvāt
paṭo'pi ghaṭo na bhavati tathā sa prakāśo'prakāśa eva syāditi . viparyayeṇa tatsvarūpasādhanamucyate --yaiva
ca pravṛttiḥ sa eva prakāśo nānyaḥ kaścidartha iti pratijñā, tathāvṛttatvāt tathāpravṛttatvādityarthaḥ
ghaṭaghaṭasvātmavat, yathā ghaṭaprakāreṇa ghaṭātmanaiva vṛttatvād ghaṭa eva ghaṭasvātmā nānyat kiñcit tathā
pravṛttireva prakāśa iti .
pravartyapravartakatvāt pallavapavanavanneti cet . syānmatam--yaiva pravṛttiḥ sa eva prakāśaḥ itya-
yuktaṃ pravartyapravartakayorbhedāt, pravartyaṃ hi sattvaṃ pravartakaṃ rajaḥ, tasmāt pravartyapravartakatvāt tayorbhedaḥ pallavapavanavat, yathā pallavapavanau pravartyapravartakau parasparato bhinnau tathā sattvarajasī iti . etacca na, tadātmana eva
pravṛttatvāt, tasyātmā tadātmā, tadātmanaḥ prakāśātmana eva pravṛttatvāt, sattvarajasorbhedāsiddheḥ pallavapavanavad bhedasādharmyābhāvādayukto'yaṃ dṛṣṭānta iti vakṣyati . tadvyākhyānārthamāha --sannidhimātrāt pūrvavada

pravartyavyaktisvarūpaḥ, tathāvyāpāraṇād rajaḥpravṛttyātmarūpāpādanāditaratathātmarūpāpādanād rajovat . rajo'pi hi itaratathāsvarūpāpādanādṛte kimanyat karoti ?
evaṃ ca pallavavad raja evāpadyate tathā prakāśasya pravartyatvāt . tathāprakāśānatiriktatattvarūpatvādvā pravṛtteḥ kuto'pallavapavanabhedasādharmyam ? yujyate hi pallava-
pravartanāt, iha rajaḥ sannihitamapi prāk sannidhimātrādevāpravartakaṃ svayamapravṛttaṃ sattvādhīnapravṛttitvāt,
kintu pravartyamapravartanāt . kastarhi pravartakaḥ ? ucyate --ya evāsau sattvasyātmā prakāśaḥ . kathamiti
cet, ucyate --tathāpravartyavyaktisvarūpaḥ, tena tena prakāreṇa śabdādinirvartyaprakāreṇa pravartyavyaktisvarūpaḥ
prakāśo nartakācārya iva bhrūkṣepaṇādipravartanābhivyañjanātmanā nartakyāḥ pravartamānaḥ pravartakaḥ . kiṃ kāraṇam ?
tathāvyāpāraṇāt, tena vyaktirūpeṇa pravartamānasya rajaso vyāpāraṇāt, sattvenaiva hi prakāśanarūpeṇa pravartamānena rajaḥ pravartyate, tasmāt sattvasyātmā prakāśastathāvyāpāraṇād rajasaḥ pravartaka iti tvadabhimatapravartakatvaviparyayāpattireva rajasaḥ pravartyatvāt sattvena sattvādhīnapravṛttitvāt sattvasyaiva pravartakatvāt pakṣadharmaviparītatā ceti . tacca sattvasya pravartakatvaṃ rajaḥpravṛttyātmarūpāpādanāt, rajaso hi pravṛttirātmā, tadeva rūpaṃ
rajaḥpravṛttyātmarūpam, tadāpādyate sattvena, sattvāprakāśite pravṛttyabhāvāt, sattvāpāditaṃ pravṛttyātmakarūpaṃ rajaḥ,
tasmād rajaḥpravṛttyātmarūpāpādanāt sattvaṃ pravartakam itaratathātmarūpāpādanād rajovat . rajo'pi hi
ityādi, rajaso'pi hi pravartakatvamitthameva yujyate, rajo'pi hi yasmāt tvanmatena pravartamānamitarayoḥ
sattvatamasostathāsvarūpāpādanādṛte kimanyat karoti ? pravṛttirūpamevāpādayat pravartakamitīṣyate,
nānyathā . yathā tat pūrvaṃ prakāśaniyamātmabhyāmapravṛttayostayoḥ pravartanādeva pravartakamevaṃ sattvamitaratathāsvarūpāpādanāt pravartakamastu, ko doṣaḥ ?
evaṃ ca pallavavad raja evāpadyate, evaṃ ca kṛtvoktavidhinā pallavasthānīyaṃ pravartyaṃ raja eva na pravartakam, sattvameva ca pravartakaṃ pavanasthānīyaṃ na pravartyamityāpannam . kiṃ kāraṇam ? tathā prakāśasya pravartyatvāt, yasmāt tena prakāreṇa pravartyatvaṃ rajasaḥ prakāśena tasmād rajasaḥ prakāśena pravartyatvādityarthaḥ, uktaṃ
hi --rajasaḥ pravṛttirātmarūpam, tadāpādayati prakāśaḥ prakāśāprakāśite rajaso'pravṛtteḥ   iti .
tasmāt prakāśena tathā pravartyatvād rajasaḥ sādhūktam --tadātmana eva pravṛttatvāditi . evaṃ tāvat sattvarajasorbhedamupagamya hetorasiddhirviparyayata uktā, naiva vā sattvavyatiriktaṃ rajo'bhyupema ityata āha --tathāprakāśānatiriktatattvarūpatvād vā pravṛtteḥ, vyākhyātaprakārasya prakāśasya tattvamatiricya nāsti pravṛtteḥ
svarūpam, tata eva hetoḥ kuto'pallavapavanabhedasādharmyaṃ sattvarajasorabhinnatvāt pallavapavanayorbhinnatvāt ?

vyatiriktatattvarūpaḥ pavanaḥ pravartayati pallavaṃ na tu tathāprakāśātiriktatattvarūpā
pravṛttirasti .
na tadrūpatvamatadvṛttitvāditi cet, na, rajaḥsvapravṛttivat tadātmana eva pravṛttatvāt, anyathā hi na prakāśetetyuktatvādanyathā tu pravṛttyabhāvāt .
syānmatam--prakarṣeṇa kāśanaṃ prakāśanaṃ... ... ...pravṛttivat . na,
sattvasyāpi rajovadaparisamāptarūpatvāt... ...pravartakābhāvasya cāparyāptatvenoktatvāt .
evaṃ caikaiva vinidrāvasthāpuruṣatvavat pravṛttiḥ pradhānamiti tanmātrameva
tat pravṛttyāpattirūpanirūpyatvāt pravṛttisvātmavadityādi bhaṅgacakrāvartanam,
iti dṛṣṭāntadārṣṭāntikayorvaiṣamyaṃ darśayati--yathehāpallavalakṣaṇaḥ pavano loke bhinna iti dṛṣṭaḥ apavanalakṣaṇaśca
pallavaḥ, yujyate hi pallavavyatiriktatattvarūpaḥ pavanaḥ pallavamāghnan pravartayati pallavaṃ pallavaśca tenāhataḥ
pravartyate tadvyatiriktatattva iti na tu tathāprakāśātiriktatattvarūpā pravṛtirasti ubhayoḥ śabdādyāvirbhāvamātraphalatvāt, ato vaiṣamyamiti .
na tadrūpatvamatadvṛttitvāditi cet . syānmatam--prakāśanamātraṃ sattvasya pravṛttirnirvartanaṃ tu rajasaḥ,
tasmāt sattvasyāpravartakatvādatadvṛttitvānna pravṛttirūpatvamiti . etacca na, rajaḥsvapravṛttivat tadātmana eva
pravṛttatvāt, yathā rajasaḥ svā pravṛttiḥ prāgavṛttāpi paścāt svata eva rajaḥsvātmanaḥ pravartamānā rajasā'vinābhūtatvāt tadatyāgena vṛttestadadhīnatvāt tadrūpaiva tadātmana eva pravṛttatvāt, tathā sattvaprakāśapravṛttyanatiriktatattvarūpā rajaḥpravṛttirnānyā prakāśādhīnatvāt tadavinābhāvāt tadaparityāgena vṛttestadātmana eva pravṛttatvāditi . kiñcānyat, anyathā hi na prakāśetetyuktatvāt, uktaṃ prāk sattvaṃ na prakāśeta
apravṛttatvāt pūrvavat puruṣavadanagniprakāśavat apravṛttasvātmatvād vāndhyeyavat, iti tathaiva, anyathā tu
pravṛttyabhāvāt prakāśāprakāśite rajaso'pravṛtteḥ, tasmād rajaso'pyanyathā vṛttyabhāvāt prakāśa eva pravṛttiriti . syānmatam prakarṣeṇa kāśanaṃ prakāśanamityādi tadeva yāvat pravṛttivaditi prāsaṅgikam . tatrāpi
ca sattvasyāpi rajovadaparisamāptarūpatvādityādi akṣaraparivartena yathāyogaṃ yāvadutthāpyasāhāyakaśaktitvād vātāhatanaudvayavad glānaśibikāvāhakavad yāvacca upahatabījavaditi vācyam . tasmādidaṃ
vyākhyātārthaṃ pravartakābhāvasya cāparyāptatvenoktatvāditi .
evaṃ caikaiva vinidrāvasthāpuruṣatvavat pravṛttiḥ pradhānamiti tanmātrameva tat . evaṃ ca kṛtvā
vinidrāvasthāyāḥ puruṣatvavat pravṛttereva pradhānatvamiti tanmātrameva tat pradhānaṃ pravṛttimātrameva . kiṃ kāraṇam ?
pravṛttyāpattirūpanirūpyatvāt pravṛttisvātmavadityādi bhaṅgacakrāvartanamiti vinidrāvasthāpuruṣatvāpādanagranthamarthasādṛśyādatidiśati . tadyathā--yathā vinidrāvasthaikalakṣaṇa eva puruṣa ātyantikanidrāvigamana

pravṛttisvātmaiva vā trīṇīti puruṣāvasthāvat .
rūpanirūpyatvād vinidrāvasthāsvātmavaditi tathā pravṛttyekalakṣaṇameva pradhānaṃ pravṛttyāpattirūpanirūpyatvāt
pravṛttisvātmavat, na hyasāvitarātmikā svavṛttityāgāpatteḥ . tanmātratve tu pradhānasyāpi tadvat
prakāśādyanātmakatvādasarvagatatvam .
atha pravṛttilakṣaṇamapi na pravṛttimātrameva pradhānaṃ sarvatvāt, na tu sarvāṇi ekasyaiva sarvatvāt,
pravṛttirapi sarvatvāt pravṛttyātmikā satī na pravṛttimātraiva pravṛttilakṣaṇatvāt pradhānasvātmavat . tataśca
pratiguṇaṃ tasyāḥ sarvātmakatvāt tṛṇādyapi sarvagatamiti kiṃ pradhānaikatvam iti kalpanayā ? atallakṣaṇatvādvā pravṛttiguṇābhāvaḥ, tataśca tattattvatriguṇasarvātmakapradhānābhāvaḥ .
atha pravṛttilakṣaṇaviparītamapi pradhānaṃ pradhānameva avadhāraṇabhedāt, guṇasvātmani guṇa eva lakṣaṇam ityavadhāraṇam, pradhāne tu pravṛttirlakṣaṇameva itarayorapyatyāgāt, taddhyanekarūpaṃ mecakavat . na,
uktavadavadhāraṇasyānyāyyatvāt pratijñātavyāghātād ghaṭarūpāditvavat, pradhānatvaṃ prāguktaṃ guṇānāmajāmekāṃ lohitaśuklakṛṣṇām ityādi, idānīṃ pṛthaksvātmānasta ucyante iti tattvaṃ pradhānasya, na
pradhānatvaṃ teṣām, rūpādighaṭatvapakṣavat . yadā ca teṣāmeva tattvaṃ tatasteṣāṃ tathā tathetaretarātmasu
abhāvādavadhāraṇabhinnabhinnārthatvād nanu tadeva sarvāsarvagatatvamiti lokavadeva tattvāpattiḥ .

atha sarvasarvātmakatvādavikalpaśabdārthatvādalakṣaṇameva kathaṃ tarhi triguṇavarṇanamanekātmakasarvagatatvabhāvanaṃ ca ? yadi asyaikaikaḥ pratyekaṃ guṇo na bhavati tato'sya kuto'sattvāt tadekatvāpattyātmikā
avikalparūpatā ? na hi pṛthagavṛtte rūpe mecakātmake bhavataḥ . asadeva tu tadevam, aguṇatve'tryātmakatvāt, khapuṣpavat . tvaduktereva ca na tallakṣyaṃ nārtho na vastu, alakṣaṇatvāt, khapuṣpavat .


athāta itaścānyataropādānaparityāgāyuktatvāt tallakṣaṇābhāvādasyāvācyataiva, tathā tannaiva syāt
pravṛttyā sahaikatvānyatve pratyavacanīyatvāt, na tadekaṃ nānyad vācyam, nirupākhyatvāt . yattu sat tat
pravṛttyā sahaikatvānyatve prati vacanīyam, yathā pravṛttisvātmā prakāśaniyamātmāno vā anyataropagrāhaparityāgāyuktatvādapi ca nanūbhayayuktatvavācyatvābhyupagama eva pitṛputravat .

pravṛttisvātmaiva vā trīṇīti puruṣāvasthāvaditi . yathaiva hi yadi puruṣasvātmā avasthāḥ na
tarhi nā anavasthatvāt khapuṣpavaditi tathaiva yadi pradhānasvātmā guṇā na tarhi pradhānam, aguṇatvāt,
khapuṣpavat . abhyupagame'pi tu pradhānasya guṇānāṃ trayāṇāmapyaikyaṃ pradhānasvātmatvāt pradhānavaditi sarvatvasambhāvyābhāvādeva sarvāvyāpitā . pravṛttiguṇa eva hi prakāśaguṇaḥ pravṛttisvātmatvāt pravṛttivat,
evamitaro'pi . prakāśa eva pravṛttiḥ prakāśasvātmatvāt prakāśavat, evamitaro'pi . niyama eva ca
pravṛttiḥ niyamasvātmatvād niyamavat, evamitaro'pi . ya eva cānyo guṇaḥ sa evetaro'pi ekasvātmatvāt sa iva iti prakṛtirevedaṃ sarvam ityatideśābhāvo bhedābhāvāt .

upavarṇanabhinnarūpavyatikarasaṅkarābhyāṃ tvevamatathātvameṣāmasya ca tattatsvātmatvāditi pradhānaguṇa

evaṃ caikaikapūrvakavādāpattereva kimanekātmakaikakalpanayā ? saṅghātapārārthyādibhistasya cetanādanyatve sthitācetanatvaikatvapariṇāmitvavṛtti uktavat sthāpitātma-
vyavasthā'bhāva eva . uktavadvā vyavasthānumatau pradhānātideśastyājyaḥ . tadatyāge yadarthamayamatideśo'dvaitaikāntārthastasyaivāsiddhiḥ, yat tadekameva sambhāvyate pradhānaṃ tasyāpyanekataivaivamāpadyate, yatsvarūpāvyatiriktalakṣaṇā guṇā vinā bhedenocyante tat pradhānamapi pradhānenābhivyāptatvādanavasthitaikatvatattvapratiṣṭhaṃ pradhānam ityatideśyaṃ syāt pradhānasvātmatvād guṇavat . pratyakṣārthedaṃviṣayatāyāṃ vā vyaktamūrtānityādirūpārthapradhānaparamārthatā .

guṇāstvanyatvānekatva eva pradhānam . avaśyamanye te tasmāt, tadrūpāpattyaniṣṭatvāt, guṇāntaravat .
yato guṇasvātmatvamasya neṣyate . pradhānātideśāt tu punaḥ svaparaviṣayakṛtabhedadvārānabhyupagame kasyacit
kathañcidapyanyasyānupapattau te'pyanyatvāpattivat pṛthak pṛthak pradhānam . atha pradhānalakṣaṇāpi pravṛttirna
pradhānaṃ pradhānamapi tarhi na pradhānaṃ pradhānalakṣaṇatvāt pravṛttivat . evaṃ śeṣāvapīti pradhānābhāva eva,
kuto'sya sarvagatatā ? tadabhāva eva tvayābhiprāya evaṃ pratipādyate tadātmatvābhimatanirasanāduṣṇatvanirasanenāgnyabhāvapratipādanavat .
kṛtaṃ bhaṅgacakrāvartanam, āpāditaṃ caikaikapūrvakamidaṃ nānekaikapūrvakam ityetadāpannamityāha --evaṃ
caikaikapūrvakavādāpattereveti avadhāraṇārthatvādevakārasya, tataśca triguṇapradhānakāraṇakalpanānarthakyamityata
āha --kimanekātmakaikakalpanayā ? yadi pravṛttilakṣaṇaṃ pradhānamevaikaṃ prakāśaniyamapravṛttirūpeṇa pravartate pravṛttireva vaikā triguṇarūpā tataścobhayathāpyekaikakāraṇavāda eveti pṛthagātmakatriguṇakāraṇakalpanāvyākhyā
āyāsamātram . tasmādekātmakaikameva vyaktyantarasahasrakaraṇāyānekākāraṃ bhavati, yathā prāgvarṇitapuruṣādikāraṇapūrvakānantaprabhedajagatsṛṣṭisamarthaṃ yat tadevāstu anekākāram, kiṃ triguṇam ityetāvatā ? iti .
kiñcānyat, yadyapi tvaduktairhetubhiḥ saṅghātapārārthyādibhiḥ prakṛteranyaḥ puruṣaḥ sidhyati
saṅghātaparārthatvāt triguṇādiviparyayādadhiṣṭhānāt .puruṣo'sti bhoktṛbhāvāt kaivalyārthapravṛtteśca ॥ sāṅghyakā॰ 17 iti,
tathāpi ca tasya kāraṇasya cetanādanyatve satyevaitāni svarūpāṇi sthitāni, cetanasya parasyārthe pravṛtteracetanasya bhoktṛtvād rūpādipariṇāmino'cetanatvācca tenaivācetanatvenaikatvaṃ sthitam, na hyācaitanyasya bhedo'sti, pariṇāmitvaṃ cāsya tata eva sthitam, āpattibhavanasya rūpādirūpasya pariṇāmākhyatvāt tasya ca sannidhibhavanādbhinnatvāt, yathoktaṃ tecceva te poggalā subbhigaṃdhattā+e pariṇamaṃti te ceva te poggalā dubbhigaṃdha


svatattvapravṛttitvāt kimiti na gamyate mayā vā kimiti nocyate sukhādananyadeva
duḥkham, anātmatve'varaṇādyātmakatvāt, avadhāraṇena ca vakṣyamāṇasādhanāntarāpakṣiptānyatvo vipakṣābhāvaḥ sūcyate, sukhasvātmavat, anyasyābhāvāt .
mohe'nyatvamiti cet, tannivartayiṣyate . avaraṇādyātmakatvāt kuto'nyatva-
ttāe pariṇamaṃti jñātādharma॰ tti . tatastasya saṅghātapārārthyādibhiścetanādanyatve sthitācaitanyaikatvapariṇāmitvāni vṛttayo'sya tadidaṃ kāraṇaṃ sthitācetanatvaikatvapariṇāmitvavṛtti, tacca sukhamiti vā
duḥkhamiti vā moha iti vā paramāṇava iti vā kāraṇamityeva vā . uktavat, uktena tulyamuktavat,
yathoktaṃ bhinnātmakatāyāṃ tu sattvaṃ na prakāśeta apravṛttatvādityataḥ prabhṛti yāvadeṣo'vadhiḥ, tadvaduktavadeva
sthāpitātmasvatattvapravṛttitvāt, ātmasvatattvena sthāpitā'sya pravṛttirityataḥ kimiti na gamyate tvayā
vakṣyamāṇasādhanavat ananye sukhaduḥkhe iti, kiṃ svapakṣarāgād mohādvā ? mayā vā kimiti nocyate ?
tattvakathāyāṃ prastutāyāṃ kimanuvṛttyā āyatilopāyaśobhayādito vā ? iti . kiṃ punastat sādhanamiti cet,
sukhādananyadeva duḥkham, anātmatve'varaṇādyātmakatvāt, varaṇa-sadanā-'padhvaṃsana-baibhatsyadainya-gauravāṇi varaṇādīni, varaṇādīnyasyātmā kāryaṃ tad varaṇādyātmakaṃ tamaḥ, na varaṇādyātmakamavaraṇādyātmakam, kiṃ tat ? duḥkham, tasyānātmatve sati avaraṇādyātmakatvāt sukhādananyatvameva . kimarthaṃ punaḥ ananyadeva ityavadhāryate ? ucyate --avadhāraṇena ca sukhādananyadeva ityanena vakṣyamāṇasādhanāntarāpakṣiptānyatvo vipakṣābhāvaḥ sūcyate, vakṣyamāṇaṃ sādhanaṃ sukhādananya eva moha iti, tenāpakṣiptamanyatvaṃ tamaso'pīti vipakṣābhāvaḥ so'nenāvadhāraṇena sūcyate . puruṣastu syāt sukhādanyatvād vipakṣaḥ, tato vyāvartanārtham anātmatve sati iti viśeṣaṇam . sukhasvātmavaditi dṛṣṭāntaḥ . yathā'varaṇādyātmakatvāt sukhasvātmā sukhādananya evaṃ duḥkhamapyavaraṇādyātmakatvāt sukhādananyaditi . anyasyābhāvāditi hetoravyabhicāravyākhyānam, sukhādananyatvena duḥkhe sādhye'nātmatvaviśeṣaṇena ātmani niraste sādhanāntaraniraste
tamaso'nyatve na kiñcit sukhādanyadasti, tasmādanyasya kasyacidabhāvād vipakṣa eva nāsti . vipakṣābhāvādevāvṛttirasapakṣe'sya hetorityavyabhicārī hetuḥ .
mohe'nyatvamiti cet, tannivartayiṣyate, vyākhyātārthasphuṭīkriyāyai codyottarapakṣau gatārthau
na vivriyete . avaraṇādyātmakatvāt kuto'nyatvanivṛttiriti cet, syānmatam--varaṇādyātmakamoha

nivṛttiriti cet, na, avaraṇādyātmakaśabdasya vidhipradhānaparyudāsātmakatvāt anapuṃsakavacanādapratiṣedhe'napuṃsakasuṭi sarvanāmasthānatvavat taṭastaṭaṃtaṭīstrīpuṃnapuṃsakāstrīpuṃnapuṃsakatvavadetat syādekasminneva liṅgatrayadarśanāt, avaraṇādyātmakatve'pyana-
pratiṣedhādeva avaraṇādyātmakābhyāṃ sattvarajobhyāṃ mohasya pratiṣedhyasyānyatvaṃ siddham, tasmānna tadanyatvanivṛttiriti . etacca na, avaraṇādyātmakatvāt iti avaraṇādyātmakaśabdasya vidhipradhānaparyudāsātmakatvāt . naño hi dvayī gatiḥ--prasajyapratiṣedhaḥ paryudāsaśca, yathā brāhmaṇo na bhavatyabrāhmaṇa iti brāhmaṇasya
nivṛttipradhānaḥ prasajyapratiṣedhaḥ, brāhmaṇādanyo'brāhmaṇaḥ kṣatriyādiriti kṣatriyādividhānapradhānaḥ paryudāsaḥ,
tathehāpi avaraṇādyātmakatvāt iti varaṇādyātmakād mohādanyadavaraṇādyātmakaṃ śoṣādiprasādādyātmakaṃ vidhīyate,
varaṇādyātmakatvasya tu na vidhirna pratiṣedhaḥ paryudāsātmakatvāt, na tu prasajyapratiṣedha iti . tadarthasamarthanārthaṃ dṛṣṭāntamāha --anapuṃsakavacanādapratiṣedhe'napuṃsakasuṭi sarvanāmasthānatvavat, yathā napuṃsakādanyatra suṭ
sarvanāmasthānasaṃjñaṃ bhavatīti strīpuṃsayoḥ suṭaḥ sarvanāmasthānasaṃjñā vidhīyate, napuṃsake tu śiḥ sarvanāmasthānam
pā॰ 1 . 1 . 41 iti vidhyantaravihitā suṭaḥ sarvanāmasthānatā na vihitā na niṣiddhā, tathehāpi varaṇādyātmakatvasya na vidhirna pratiṣedhaḥ śoṣaprasādādyātmakatvavidhānāditi .
syānmatam--vaiṣamyādadṛṣṭānto'yam, sambandhinaḥ suṭaḥ sarvanāmasthānavidhāne napuṃsakānapuṃsakaviṣayatvāvirodhād yujyeta sarvanāmasthānasaṃjñā, viṣayasya tu napuṃsakānapuṃsakatvavirodhavad varaṇāvaraṇādyātmakatvānupapattiriti . etadapi ca na vaiṣamyāya, atrāpi tattulyatvāt, taṭastaṭaṃtaṭīstrīpuṃnapuṃsakāstrīpuṃnapuṃsakatvavadetat syāt ekasminneva liṅgatrayadarśanāt, dṛṣṭaṃ hi taṭe liṅgatrayaṃ taṭaṃ taṭastaṭī ityekasminneva, yadā ca napuṃsakaliṅgaṃ tadā na straiṇaṃ na pauṃsnam, puṃstve na strītā na napuṃsakatā, strītve netaradvayatā,
ityastrīpuṃnapuṃsakatvaṃ ca tathā varaṇāvaraṇādyātmakatvamastu, ko doṣaḥ ? sarūpaikaśeṣākaraṇamanukaraṇatvād liṅgatrayavyaktyarthamityadoṣaḥ .
evaṃ tarhi sukhaduḥkhayorapi varaṇādyātmakatvādavaraṇādyātmakatvāsiddhireva avaraṇādyātmakatvasiddhau
vā'nanyatvāsiddhiriti cet, netyucyate, avaraṇādyātmakatve'pyananyatvād varaṇādyātmakatvasya, avaraṇādyātmake api sukhaduḥkhe varaṇādyātmakatvato'nanye, tasmādabhinne varaṇādyātmake eva prasādaśoṣādikāryabhede'pi kāraṇatvānātmatvapariṇāmitvādibhyaḥ . kimiva ? avaraṇasadanādimohātmakatvavat, yathā

nyatvād varaṇādyātmakatvasya avaraṇasadanādimohātmakatvavat, vakṣyamāṇavacca varaṇādyātmakatve'pyananyatvādavaraṇādyātmakatvasya prāpitatvāt .
asādhanamidaṃ sarvatulyatvāt prasiddhiviruddhasiddhyatiprasaṃgāt . śakyate hi
vaktuṃ ghaṭaḥ kaṭādananyaḥ, tantvanātmakatvāt, kaṭasvātmavat, vaidharmyeṇa paṭavat .
mohātmakāni varaṇādanyāni sadanādīni varaṇātmakamohātmakānyapi avaraṇātmakāni, yathā vā moho varaṇavilakṣaṇasadanāpadhvaṃsanabaibhatsyadainyagauravadharmāpi varaṇātmaka eva kāryakāraṇayorabhedād bhedācca, anyathā paunaruktyānarthakye granthadoṣau vyapadeśyavyapadeśābhāvadoṣaśca syuḥ, neṣyante ca tathā . tasmād varaṇāvaraṇādyātmakatvaṃ mohasya sadanādīnāṃ caiṣitavyam . yathā caitat tathā sukhaduḥkhe prasādaśoṣādayaśca varaṇāvaraṇādyātmakāḥ
syuḥ . tasmāt sukhaduḥkhayorananyatvahetuvyabhicārapradarśanāya nāsapakṣo'stīti . kiñcānyat, vakṣyamāṇavacca
varaṇādyātmakatve'pyananyatvādavaraṇādyātmakatvasya prāpitatvāt, vakṣyati hi sukhādananyat tamaḥ
prakāśādananyo niyama iti ca, tatra tamaso varaṇādyātmakatve prasādaśoṣādikāryādekasmādeva sukhādananyatvaṃ
sādhayiṣyate, tamaso'pyatastasmādananyatvād varaṇādyātmakamapyavaraṇādyātmakaṃ tamaḥ sattvarajovat . kiñcānyat, avaraṇādyātmakatvasya varaṇātmake satyevānantaraṃ prāpitatvāt tathā vakṣyamāṇatvāditi .
itara āha --asādhanamidaṃ sarvatulyatvāt prasiddhiviruddhasiddhyatiprasaṅgāt, prasiddhiviruddhānāmapyarthānāṃ siddhirevaṃ sati prasajyate, arthāntaradharmanivṛttyā tadātmatvāpādanāt, tadyathā --śakyate hi
vaktuṃ ghaṭaḥ kaṭādananyaḥ, tantvanātmakatvāt, yastantvanātmakaḥ sa kaṭādananyaḥ, yathā kaṭasvātmā,
yaḥ kaṭādanyaḥ sa tantvanātmako na bhavati yathā paṭa iti vaidharmyeṇa paṭavadityuktam . ācārya āha --atha
sarvatulyatā kathaṃ doṣaḥ, svamatena paramatena ? iti praśnaḥ ubhayathāpyadoṣaḥ iti manyamānasya . yadi te
svasminneva mate doṣastatastava prasiddhivirodhadoṣāsaktirmamābhimataiva tvatprativādino mama tu sarvānanyatvāpādanamabhimatameva bhāvapakṣavat, yathā bhāvavidhividhinayamate'nantarātīte sarvānanyatvamiṣṭam, etasyodāharaṇamātratvādutkrameṇa svabhāvakālaniyatipuruṣapakṣavacca vakṣyamāṇavidhiniyamavacca yathāsvamabhimatā eva . evaṃ
tāvat paravādyabhiprāyavaśāt tvanmate doṣāsaktiriṣṭā . na kevalaṃ parābhimatereva, kiṃ tarhi ? api ca svamate'pi sarvānanyatvam, sukhādyanvayamātratvāt sarvasya nanu ghaṭaḥ kaṭādananyaḥ, sukhaduḥkhamohānvitametad
bāhyādhyātmikabhedarūpaṃ jagadicchataste traiguṇyajātyanucchedena sarvaṃ sarvātmakameva traiguṇyānvayānatirekāt
ko hi sattvādyatiriktaḥ ? yadi sattvarajastamotiriktaṃ kiñcit syāt sarvasarvātmakavāde doṣaḥ syāt,
na tvasti, tasmāt tavaivādoṣaḥ .


atha sarvatulyatā kathaṃ doṣaḥ, svamatena paramatena ? tava doṣāsaktirabhimataiva
tvatprativādinaḥ, bhāvapakṣavat . svamate'pi sukhādyanvayamātratvāt sarvasya nanu ghaṭaḥ
kaṭādananyaḥ, ko hi sattvādyatiriktaḥ ? satkāryavādatyāgo vā tatrābhāvāt samudayakṣaṇikaśūnyavādāpatteḥ . rūpādīnāṃ cāpyanena nyāyena ananyatvāt pratyudāharaṇābhāva eva te .
tathā niyamo'pyabhinnaḥ prakāśāt . prakāśasvātmatvapratilambha eva hi tanniyamaḥ
prakāśānanyatā . bhinnātmakatāyāṃ sattvaṃ sattvameva na syāt prakāśo vā prakāśa
eva, tathā'niyatatvāt anyathā prakāśanābhāvāt, rajovat pravṛttivat . mūlata eva

syānmatam--ghaṭaḥ kaṭe triguṇo'pi nāstīti . tataśca satkāryavādatyāgo vā tatrābhāvāt, yadi
sattvādiguṇe mṛdādau kaṭādirna syāt triguṇo'pi tathā ghaṭo'pi mā bhūt, ato'san ghaṭaḥ paścādutpannastatra prāgabhūta iti asatkāryavādaḥ satkāryavādatyāgaśca prāptaḥ . kiñcānyat, prakāśādiviviktasvarūpaguṇasamudayābhyupagamād rūpādiskandhasamudayavāda evāyamapi deśabhinnayugapadbhāvyanirdeśyaguṇasamudayamātratvāt .
kṣaṇikavādaśca, ayugapadbhāvipiṇḍaśivakādyanirdeśyanirvikalpārthamātratvāt . ata eva ca śūnyavādāpattiḥ,
anirdeśyasvabhāvatvāt, khapuṣpavat .
rūparasagandhasparśasaṅkhyāsaṃsthānādīnāṃ ghaṭādiṣu dṛṣṭānāmanyatvād vipakṣo'sti ityāśaṅkethāḥ, tatrāpi
rūpādīnāṃ cāpyanenetyādi yāvat pratyudāharaṇābhāva eva te . rūpaṃ rasādananyat agandhādyātmakatvād
rūpasvarūpavadityādi prasiddhiviruddhasiddhyatiprasaṅgo'pi, te tvatprativādino doṣāsaktirabhimataiveti tadeva
yāvad bhāvapakṣavaditi, punaśca svamate'pi sukhādyanvayamātratvādityādi yāvat samudāyakṣaṇikaśūnyavādāpatteriti samānaścarcaḥ .
evaṃ sukhādananyad duḥkhamityetad bhāvitam, tamo'nanyat iti bhāvyam, tadapi yathā ca prakāśādabhinnā pravṛttistathā niyamo'pyabhinnaḥ prakāśāt . prakāśānatiriktatāpradarśanārthaṃ niyamalakṣaṇamāha—
prakāśasvātmatvapratilambha eva hi tanniyamaḥ, prakāśasya svātmā prakāśanameva, tadbhāvaḥ prakāśasvātmatvam,
tatpratilambha eva hi tadātmalābha eva hi tanniyamaḥ, rūpasya rasasya vā prakāśyasvarūpavyaktirniyamaḥ, na hi
chinnābhranabhasīva nirāśrayaḥ kaścinniyamo'sti ? tatparyāyakathanaṃ niyamaḥ prakāśānanyatā prakāśasvarūpamātram,
etanniyamalakṣaṇaṃ nirucyate, nānyaḥ prakāśād bhinno niyama iti, tatra doṣadarśanāt . ko doṣa iti cet,
ucyate --bhinnātmakatāyāṃ prakāśād niyamasya sattvāt tamasaśca sattvaṃ sattvameva na syāt prakāśo vā
prakāśa eva na syāditi vartate, tathā'niyatatvāt, guṇāntararūpāpattirahitasya sattvasya prakāśasya cāguṇāntarātmano'guṇāntarātmāpattirahitatvādityarthaḥ . śabdo hi śabdatayā prakāśamāno rūpādyātmavyāvṛttasvarūpeṇa
niyata eva prakāśate, anyathā prakāśanābhāvād vyaktyabhāvādityarthaḥ . dṛṣṭāntau yathāsaṅkhyaṃ rajovat

tadvā prakāśa iti na syāt, aniyatatvāt, vandhyāputravat puruṣavat .
nanu prakāśātmakatvādeva sattvasya agneriva kuḍyādinā tamasā niyamyatvamananyathāvṛttatā . yadyaniyato'sāvasaṃstarhi aniyatatvād vāndhyeyavat . evaṃ hi kāryaṃ
kāraṇe sad yadi tat tatra niyatamananyathāvṛtti, tatra sannidhivartateḥ sattārthatvāt .
na, ādhikyena ayatatvāt . adhiko yamastamonugrahādananyathāvyaktirūpatā .
pravṛttivat, yathā prakāśātmanā aniyatatvād rajaḥ sattvaṃ na bhavati pravṛttiśca prakāśo na bhavati tathā sattvaṃ
sattvaṃ na syāt prakāśaḥ prakāśo na syāditi . na kevalaṃ guṇāntararūpāpattirahitasya svātmāpratilambha eva,
kiṃ tarhi ? mūlata eva sattvameva tadvā prakāśa iti na syādityastitvameva nirākriyate, aniyatatvāt,
yadi tat svata evāniyataṃ tato nāsti tat sattvaṃ vandhyāputravat na ca tat prakāśātmakaṃ puruṣavaditi
pūrvavad yathāsaṅkhyaṃ dṛṣṭāntau .
itara āha --nanvityādi yāvadananyathāvṛttatā . nanvityanujñāpane, prakāśātmakatvādeva pradīpavat
sattvasya sarvatodiggatāniyataprakāśasya mahadahaṅkārādisparśarūpādipiṇḍaśivakādipūrvottaravyaktyabhimukhatāyāṃ satyāṃ
prakāśanasya sati niyāmake kuḍyādau agneriva kuḍyādinā āvaraṇena niyamyatvam, nāva iva vā sarvadiggamanarodhinā lambanapāṣāṇena guruṇeva dvidhāpi pradeśāntaraprāptirodhinā tamasā prakāśasya dṛṣṭaniyamyatvavad
niyamyatvam, tacca ananyathāpravṛttatā, evameva te pravartitavyaṃ nāto'nyatheti . dṛṣṭatvāccānapahnavanīyo bhedo
niyamyaniyāmakayoḥ . tasmādanyo niyamaḥ prakāśāditi .
atrocyate --yadyaniyato'sāvasaṃstarhi yadi svayamevāniyataḥ prakāśo'saṃstarhyasau aniyatatvād
vāndhyeyavat . evaṃ hītyādi etasyaiva vyākhyānamaniṣṭāpādanadvāreṇa . kāryaṃ kāraṇe'sti ityetad
darśanamevameva ghaṭate yadi tat tatra niyatamiti, kimuktaṃ bhavati ? ananyathāvṛttītyuktaṃ bhavati, yathā
vartitavyaṃ tathaiva vartate nānyathā, svātmanaiva ca vartate nānyena kenacid vartyate . tacca ananyathā vṛttirasya
tadidamananyathāvṛtti kāryaṃ kāraṇe saditi śakyamabhyupagantum . kiṃ kāraṇam ? tatra sannidhivartateḥ sattārthatvāt, tatra kāraṇe sannidhyartho vartatiḥ sattārthaḥ sannihito vartate iti, asti-bhavati-padyati-vidyativartatayaḥ sannipātaṣaṣṭhāḥ sattārthāḥ   ityatra vartateḥ sannidhibhavanārthavācitvād vartate niyataḥ
sannihito'stītyarthaḥ .
itara āha --na, ādhikyena ayatatvāt . niśabdasyādhikārthatvādadhiko yamo niyamaḥ so'tra
vivakṣitaḥ, na sannidhimātravṛttiḥ . ko'sāvadhiko yamaḥ ? tamo'nugrahād yaḥ, sa cānanyathāvyaktirūpatā, tamasānugṛhītasya sattvasya śabdādirūpeṇa rūpāntaranivṛttyānanyathāvṛttirūpatā śabdo'yaṃ na raso na

na, tamaso'pi sattvavat pṛthagaparisamāptarūpatvāt, tamaso'pi hi tathā prakāśanaṃ
vyaktiriti prakāśātmakasattvānugrahād bhavati, aniyataṃ ca kathamanyaniyamane pravarteta ? ityādiḥ pūrvavad grantho yāvad na, pariṇāmasya tatraivoktatvāt .
prakāśātmaiva tu niyamaḥ . itarathā sa prakāśo na saḥ, tathā'niyatatvāt
tathā'bhūtatvāt, ghaṭapuruṣavad ghaṭapaṭavadvā . ya eva niyamaḥ sa eva prakāśaḥ,
tathāniyatatvāt tathāpravṛttatvāt, ghaṭaghaṭasvātmavat .
rūpaṃ nā'nākāśādirvā iti . tasmāt sattvaṃ tamonugṛhītaṃ tathā prakāśate na svata eva tasmādanyaḥ prakāśānniyama iti . etaccāsat, tamaso'pi sattvavat pṛthagaparisamāptarūpatvāt, sattvaprakāśananiyamane svayaṃ
sattvaprakāśanākāṅkṣitvāt tamastvanmatenāparisamāptameva tamoniyamanāpekṣaprakāśātmakasattvavat . tadvyākhyānaṃ
tamaso'pi hītyādi, tamaḥ sattvaprakāśarūpavyaktiṃ sattvaprakāśanapratilabdhatathāniyati kuryād nāprakāśitatathāniyativyakti . kiṃ kāraṇam ? tasya tathā vyakteḥ sattvaprakāśanapratilabhyatvāt . yasmāt tathā prakāśanaṃ
vyaktiriti itiśabdasya hetvarthatvād niyamanayogyatayā hi tamasaḥ prakāśanaṃ sattvasya vyaktiḥ, sā ca
prakāśātmakasattvānugrahād bhavati nānyatheti sattvāprakāśitatamoniyamanāparisamāptarūpatvam, prakāśā-
nanugrahe satyaniyatatvāt . na ca svayamaniyataṃ niyamayitumanyaṃ samarthaṃ vandhyāputravadityata āha —
aniyataṃ ca kathamanyaniyamane pravarteta ? ityādirata uttaraḥ prāgatītagranthātideśaḥ evaṃ tu nānayorityādipūrvottarapakṣaprapañcātmako yāvanna pariṇāmasya tatraivoktatvāditi . tadyathā --evaṃ tu nānayoritaretarānugrāhitā, utthāpyasāhāyakaśaktitvāt, vātāhatanaudvayavad glānaśibikāvāhakavat . asampūrṇaśaktitā
vā'prakarṣaḥ aniyama ityarthaḥ, iti kāraṇataiva na syādasampūrṇaśaktitvādupahatabījavat . asadakaraṇādibhyaścānyato na tatsvarūpaprakarṣaḥ . yadā ca sudūramapi gatvā prāgavṛtterasatkāryatvaṃ mā bhūditi prakarṣaḥ
pariṇāmādeva tadā pariṇāmasyānyatra vṛttasyānyatrāpariṇāmakatvād yuvatvavadātmamātravṛttitvameva, nānyatra vṛtto'nyadanyathā karoti pariṇāmitvāt . evaṃ tarhi pūrvavadudāharaṇādevāpravṛttyātmakatvaṃ
sukhasya niyatarūpeṇāpravṛttyātmakatvamityarthaḥ, ko hi viśeṣastamaḥpravartanādṛte kṣīradadhipariṇāmakālavat
pūrvaṃ na pravṛttaṃ paścācca pravṛttamiti ? na, pariṇāmasya tatraivoktatvādityeṣa granthaḥ samāno'trāpi .
ata uttarastu grantho'rthataḥ samānagamaniko'pi viśeṣya likhyate bhāvanārthaṃ viśeṣaṇātulyatvāt, tadyathā —
prakāśātmaiva tu niyamaḥ itarathā sa prakāśo na saḥ, tathā'niyatatvāt, tathā'bhūtatvādityasyaivārthakathanaṃ prāktanavyākhyānavat . rūpādisvarūpaniyatārthaprakāśanāt prakāśaḥ prakāśaḥ syād nānyatheti,
tvanmatena ghaṭapuruṣavat, yat tathā aniyataṃ tanna prakāśaḥ, yathā ghaṭaḥ puruṣe na niyato ghaṭe ca puruṣaḥ,
yo yaḥ prakāśaḥ sa tathāniyata eva yathā rūparasādi . lokapratītodāharaṇameva ghaṭapaṭavadveti . evaṃ tāvat, prakā

niyamyaniyāmakatvād naulambanapāṣāṇavanneti cet, na, tadātmana eva tathāniyatatvāt sannidhimātrāt pūrvavadaniyamanāt . ya evāsau sattvasyātmā prakāśaḥ sa
niyāmakaḥ, tathāniyamavidheḥ, itarakartṛvat, tamoniyamātmarūpāpādanāditaratathā-
śasya rūpāntaranivṛttirūpaṃ niyamamantareṇa prakāśanābhāvapradarśanād niyamātmakatvamuktam, idānīṃ ya eva niyamaḥ
sa eva prakāśa iti tayorananyatvāpādanam, tathāniyatatvāt tena prakāreṇa niyatatvāt rūpaprakāśanarūpeṇa rasādyātmanivṛttyā prakāśasya niyatatvāt, tathāpravṛttatvādityasyaivārthakathanaṃ vṛttiniyativyaktīnāmaikārthyāt, ghaṭaghaṭasvātmavat, yat tathāniyataṃ yat tathāvṛttaṃ yat tathāvyaktaṃ tadeva tat, yathā ghaṭa
eva ghaṭasvātmā . yat punastadeva na bhavati na tat tathāniyataṃ tathāvṛttaṃ tathāvyaktaṃ vā, yathā puruṣaḥ .
niyamyaniyāmakatvād naulambanapāṣāṇavanneti cet . syānmatam--niyamyaṃ prakāśatattvaṃ
sattvam, tamo niyāmakam . tasmād niyamyaniyāmakatvabhedād naikatvaṃ sattvatamasoḥ naulambanapāṣāṇavat,
yathā nauḥ pravartamānā niyamyate lambanapāṣāṇena niyāmakena, tayoścānyatvamevaṃ sattvatamasoriti . etacca na,
tadātmana eva tathāniyatatvāt, tasyaivātmā sa eva vātmā tadātmā, tasyaiva prakāśātmano niyatatvāt,
tasmādeva tenaiva vātmanā prakāśātmana eva niyatatvāt, sattvatamasorbhedābhāvād naulambanapāṣāṇavad bhedasādharmyābhāvādayukto dṛṣṭānta iti vakṣyate . tadvyākhyānārthamāha --sannidhimātrāt pūrvavadaniyamanāt,
iha tamaḥ sannihitamapi prāk sannidhimātrādevāniyāmakaṃ svayamaniyatatvāt sattvādhīnaniyatitvāt, kintu
niyamyamaniyamāt, kastarhi niyāmakaḥ ? ucyate --ya evāsau sattvasyātmā prakāśaḥ sa niyāmakaḥ .
kathamiti cet, ucyate--yasmāt tathāniyamyavyaktisvarūpaḥ, tena prakāreṇa śabdādiniyatiniyamyavyañjanasvarūpaḥ sa eva prakāśa eva . kutaḥ ? tathāniyamavidheḥ, tena hi prakāreṇa niyamasya vidhiḥ śabdasvarūpeṇa
prakāśamānasya śabdasya rūpādyanātmanā niyatā prakāśamānatā niyamavidhiḥ, tasmāddhetoḥ prakāśa eva niyamaḥ .
dṛṣṭānta itarakartṛvat kumbhakārādivat, yathā mṛddravyaṃ piṇḍaśivakādibhāvenābhivyajyamānaṃ tathā tathā prakāśayatā kartrā kumbhakāreṇa niyamakāriṇā nirvartyate niyamyate niyate rūpe'vasthāpyate nāprakāśamānamapravartamānaṃ ca
satkāryavādābhyupagamādasadakaraṇādihetusāmarthyācca, tasmāt sa kartā prakāśasthānīyo niyāmakaḥ piṇḍaśivakāderniyamyasya tathā prakāśastamasaḥ . kutaḥ ? tamoniyamātmarūpāpādanāt, sattvenaiva hi tathā tathā prakāśamānena tamaso niyamarūpamāpādyate mṛda iva tathā prakāśayatā kartrā kumbhakāreṇa tadātmalābhahetutvāt . tatastvadabhimataniyāmakatvaviparyayāpattiḥ, tamaso niyamyatvāt sattvādhīnaniyatitvāt sattvasyaiva niyāmakatvāt pakṣadharmaviparītatā sattvāpādyaniyamātmarūpatā prasaktā, sattvāprakāśite niyamābhāvāt . sattvāpāditaṃ hi tamaso
niyamātmarūpam, tasmāt tamoniyamātmarūpāpādanāt sattvaṃ niyāmakam, itaratathārūpāpādanāt tamovat .

rūpāpādanāt tamovat . tamo'pi hi itaratathāsvarūpāpādanādṛte kimanyat
karoti ?
evaṃ ca nauvat tama evāpadyate tathā prakāśasya niyamyatvāt tathāprakāśānatiriktatattvarūpatvādvā niyamasya kuto'naulambanapāṣāṇabhedasādharmyam ? bhede lambanapāṣāṇo nāvaṃ niruṇaddhīti yujyate, na tu tathāprakāśātiriktatattvarūpo moho
niyāmako'sti .
na tadrūpatvamatadvṛttitvāditi cet, na, tamaḥsvaniyamavat tadātmana eva niyatatvāt . anyathā sattvaṃ sattvameva na syādityuktatvādanyathā tu niyatyabhāvāt .
tamo'pi hi ityādi, tamaso'pi hi niyāmakatvamevameva yujyate tvanmate yadītarayoḥ sattvarajasorātmarūpāpādanaṃ kuryāt, anyathā itaratathāsvarūpāpādanādṛte tamaḥ kimanyat karoti ? tayorhi sattvarajaso-
rātmarūpāpādanameva, ātmarūpamāpādayanniyāmakamityucyate . yathā tamaḥ pūrvaṃ prakāśapravṛttyātmabhyāmaniyatayoḥ
sattvarajasostathāniyamanād niyāmakamevaṃ sattvamapītaratathāniyamātmarūpāpādanād niyāmakamastu, ko doṣaḥ ?
evaṃ ca nauvat tama evāpadyate . evaṃ ca sattvasyaivoktavidhinā niyāmakatvād nausthānīyaṃ niyamyaṃ
tama eva syāt, na niyāmakam . lambanapāṣāṇasthānīyaṃ sattvameva niyāmakam, na niyamyaṃ syāt . kiṃ kāraṇam ? tathā prakāśasya niyamyatvāt, yasmāt tenoktaprakāreṇa prakāśena niyamyatvaṃ mohasya tasmāt tamasaḥ
sattvena niyamyatvādityarthaḥ . tasmāt prakāśāprakāśite tamaso niyatyabhāvāt tamasaḥ prakāśena tathā niyamyatvāt tadātmana eva tathāniyatatvāditi sādhūktam . evaṃ tāvat sattvatamasorbhedamabhyupetya viparyayāpattyā niyamyaniyāmakatvādityasya hetorasiddhiruktā . naiva vā sattvavyatiriktaṃ tamo'bhyupema ityata āha --tathāprakāśānatiriktatattvarūpatvād vā niyamasya śabdaprakāreṇā'rūpādiprakāreṇa ca yaḥ prakāśastadanatiriktatattvarūpatvānniyamasyābhivyakteḥ kuto'naulambanapāṣāṇabhedasādharmyam ? na nauranauḥ, kaḥ ? lambanapāṣāṇaḥ, tasya
nāvo bhedaḥ, tatsādharmyamanaulambanapāṣāṇabhedasādharmyam, tattu kutaḥ sattvatamasorbhedasādharmyam ? bhedābhāvādityarthaḥ . tato dṛṣṭāntadārṣṭāntikayoḥ sādharmyābhāvādayuktamiti vaiṣamyaṃ darśayati --bhede sati lambanapāṣāṇo nauvilakṣaṇo nāvaṃ pravartamānāṃ niruṇaddhīti yujyate . na tu tathāprakāśātiriktatattvarūpo
moho niyāmako'sti etayoḥ śabdādyāvirbhāvamātraphalatvāt, ato na yujyate .
na tadrūpatvamatadvṛttitvāditi cet . syānmatam--prakāśanamātraṃ sattvasya vṛttirniyamanaṃ tu tamasaḥ,
tasmāt sattvasyāniyamanādatadvṛttitvād vṛttibhedācca na niyamanaṃ sattvasya tamasaśca na prakāśanamityasti bheda
iti . etacca na, tamaḥsvaniyamavat tadātmana eva niyatatvāt, yathā tamasaḥ svo niyamaḥ prāgavṛttaḥ
paścāt svata eva tamaḥsvātmanaḥ pravartamānastamasā vinā abhūtatvāt tadatyāgena vṛttestadadhīnatvāt tadrūpa
evaṃ tadātmana eva pravṛttatvāt tathā sattvaprakāśapravṛttyanatiriktatattvarūpastamoniyamaḥ sattvāvyatiriktaḥ prakāśā

syānmatam--prakarṣeṇa kāśanaṃ prakāśanaṃ... ... ...pravṛttivat . na, sattvasyāpi
tamovadaparisamāptarūpatvād... ...niyāmakābhāvasya cāparyāptatvenoktatvāt .
evaṃ caika eva vinidrāvasthāpuruṣatvavad niyamaḥ pradhānamiti tanmātrameva tat,
niyamāpattirūpanirūpyatvāt, niyamasvātmavadityādi bhaṅgacakrāvartanaṃ niyamasvātmaiva
vā trīṇyapīti puruṣāvasthāvad yāvat sukhādananyad duḥkhamiti . atra tu sukhādananya
eva mohaḥ, anātmatve'śoṣādyātmakatvāt, sukhasvātmavadityādi sākṣepaparihāraṃ
pūrvavat pravṛttisthāne niyamaṃ kṛtvā .
na cāpīdamekata eva tattvam . sāmānyaviśeṣabhāvāt syādekata eva tattvam .
dhīnatvāt tadavinābhāvāt tadaparityāgena pravṛttestadātmana eva pravṛttatvāditi . kiñcānyat, anyathā
sattvamityādi, yadi svata eva niyamo na syāt tato'nyathā sattvaṃ sattvameva prakāśo vā prakāśa eva na
syāt tathā'niyatatvād rajovat pravṛttivat . mūlata eva tadvā prakāśa iti na syādaniyatatvād vandhyāputravat puruṣavadityuktatvāditi tathā . anyathā tu niyatyabhāvāt, prakāśāprakāśite tamaso niyatyabhāvādaniyatasya cābhāvāt prakāśa eva niyama iti .
syānmatam--prakarṣeṇa kāśanaṃ prakāśanamityādi yāvat pravṛttivaditi prāsaṅgikaṃ tadeva codyam,
tatrottaramapi sattvasyāpi tamovadaparisamāptarūpatvādityādi akṣaraviparyāsena yathāyogākṣaropanyāsaṃ yāvat
utthāpyasāhāyakaśaktitvād vātāhatanaudvayavad glānaśibikāvāhakavad yāvacca upahatabījavaditi
vācyam, tasmādidaṃ vyākhyātārtham --niyāmakābhāvasya cāparyāptatvenoktatvāt .
evaṃ caika eva vinidrāvasthāpuruṣatvavadityādi yāvad bhaṅgacakrāvartanamiti prāguktaṃ bhaṅgacakramāvartya vyākhyeyamiti tadevātidiśati samānatvāt . tatra tu pravṛttireva pradhānaṃ pravṛttyāpattirūpanirūpyatvāt
pravṛttisvātmavaditi pravṛttimātratve pradhānabhaṅgacakrakamāvartitam, iha tu pravṛttisthāne niyamaṃ kṛtvā pradhānasthāne
pradhānameva ca kṛtvā bhaṅgacakrāvartanaṃ tadvadeva kāryam . punaśca niyamasvātmaiva vā trīṇyapīti puruṣāvasthāvad bhaṅgacakrāvartanaṃ dvitīyaṃ likhitaṃ yathā tathātra pravṛttitraiguṇyavad niyamatraiguṇyaṃ likhitaṃ draṣṭavyamiti .
bhaṅgagranthaparivṛttiparimāṇamapyāha --yāvat sukhādananyad duḥkhamitīyaddūram . atra tu viśeṣaḥ sukhādananyo
moha iti pratijñā, hetuḥ --anātmatve'śoṣādyātmakatvāditi, dṛṣṭāntaḥ sukhasvātmavaditi . ityādi
sākṣepaparihāraṃ pūrvavaditi avadhāraṇena coktasādhanāntarāpakṣiptānyatvo vipakṣābhāvaḥ sūcyata ityādisarvātītavyākhyānaprapañcātideśaḥ . tadvyākhyānopāyadiṅmātrapradarśanaṃ caitat --pravṛttisthāne niyamaṃ kṛtveti .
na cāpīdamekata eva tattvamityādītyuttarasya vikalpotthāpanagranthasya sambandhaḥ . sukhato duḥkhamohayorananyatvaṃ tattvamuktam, tattvanekataḥ . sāmānyaviśeṣabhāvāt sāmānyaviśeṣabhedabhāvāt, yathā vṛkṣa iti
sāmānyaṃ kadamba iti viśeṣaḥ, yathātra kadambo niyamād vṛkṣaḥ, vṛkṣastu syāt kadambo'nyo vetyekatastattvaṃ

kintūbhayato'nanyatvādabhinnatvādekatvāt... ... ...sannihitāpattibhavanasattārthatvamayathārthaṃ syāt... ....
evaṃ tvanabhyupagame idaṃ nirūpyam--asti pradhānaṃ bhedānāṃ kāryakāraṇabhāvāt .
etat kathaṃ nirūpyate ? iti anekātmakatvakāraṇakalpanā asadvāda eva, sambhāvyavikalpānupapannārthatvāt, taduktasatyatvānupapannārthasarvoktānṛtatvapakṣavat .
tathā yadi sāmānyaviśeṣabhāvaḥ syāt syādekata eva tattvam, na tu tatheha sukhaduḥkhamohānāṃ sāmānya-
viśeṣabhāvo'stīti . kintūbhayato'nanyatvādabhinnatvādekatvādityādinā sattvarajastamasāmekatvāpādanārthaḥ
pūrvavat sarva eva prakramabhedaiḥ sa eva tathaiva granthaḥ pravṛttyā prakāśaviśeṣitayā mohaviśeṣitayā ca neyaḥ,
tathā ca bhāṣya eva sulikhitatvānna vivriyate . sannihitāpattibhavanasattārthatvamayathārthaṃ syādityatra tu
viśeṣaḥ, āpattibhavanaṃ sannidhibhavanāvinābhāve yujyate, nānyathā, yadi tadrūpādi bīje na sannihitasannihitaṃ  tato'ṅkurasyāsattvādyāpattiḥ syāt, sat kāryaṃ kāraṇe ceti dvaividhyaṃ ca bhavanasyaivameva yujyeta āpattyanāpattibhedāditi,
śeṣaṃ pūrvavat . sattvena tamasā ca saha bhāvanāyāṃ kṛtāyāṃ punaśca tathaiva tamaso'pi sattvena rajasā tadvadeva
bhāvanāgrantho niravaśeṣo likhita ācāryeṇaiveti na vivṛṇmahe, sa evānusartavyaḥ . sarvatra ca bhedacodyeṣu
pravartyapravartakatvāt pallavapavanavanneti cet, na, tadātmana evetyādi tadeva sattvarajaḥsaṃyoge'pi, prakāśārthiprakāśabhedād nartakīnartakācāryavanneti cet, na, tadātmana evetyādi sattvarajaḥ saṃyogesattvarajaḥsaṃyoge sattvatamaḥsaṃyoge ca, niyamyaniyāmakatvād naulambanapāṣāṇavanneti cet, na, tadātmana evetyādi sattvatamaḥsaṃyoge rajastamaḥsaṃyoge ca tatra prakāśanapravartananiyamanavacanāni ca yathopapatti yojyāni . kuto'pallavapavanabhedasādharmyam, kuto'nartakīnartakācāryabhedasādharmyam, kuto'naulambanapāṣāṇabhedasādharmyam ?
iti copanayeṣu dvayaṃ dvayaṃ dvayordvayorguṇayoḥ sambhavitvāccodayitvā parihāryamiti . evaṃ tāvat sukhaduḥkhamohānāṃ prakāśapravṛttiniyamātmakānāmananyatvāt ekātmakaikakāraṇapūrvakatvam iti sādhvabhyadhāmeti .
evaṃ tvanabhyupagama idaṃ nirūpyamityādi . evamekātmakaikakāraṇānabhyupagame sāṅkhyairidaṃ nirūpyam,
katamat ? yat tad bhinnātmakatvaṃ parigṛhya prayukte kāryakāraṇavīte'bhihitam --asti pradhānaṃ bhedānāṃ
kāryakāraṇabhāvāt, ādhyātmikānāṃ bāhyānāṃ ca bhedānāṃ kāryakāraṇabhāvo dṛṣṭaḥ, ādhyātmikānāṃ kāryātmakānāṃ vakṣyāmaḥ sattvarajastamāṃsi trīṇi śabdādyātmabhirvyavatiṣṭhamānāni parasparārthaṃ kurvantītyevamādi,
etat kathaṃ nirūpyate ? vakṣyamāṇeṣu vicāravikalpeṣu yathā yathocyate tathā tathānupapattireveti itiśabdahetvarthatvād nirūpaṇābhāva evetyabhiprāyaḥ . tadvicāroddeśārthaṃ sādhanamāha --anekātmakatvakāraṇakalpanā
asadvāda eva sambhāvyavikalpānupapannārthatvāt, anupapannasambhāvyavikalpārthatvādityarthaḥ, ye'tra sambhāvyante vikalpāste'nupapannārthā iti vakṣyati, tasmādayamasadvāda eva . dṛṣṭāntaḥ --taduktasatyatvānupapannārthasarvoktānṛtatvapakṣavat, tenaivoktastaduktaḥ sarvamanṛtam iti pakṣaḥ, sa evoktastadukto vā . asau satyaśced

yaducyate sattvarajastamāṃsi trīṇi śabdādyātmabhirvyavatiṣṭhamānāni parasparārthaṃ
kurvanti, sattvaṃ śabdakāryaṃ prakhyāya śabdātmanā vyavatiṣṭhamānaṃ rajastamasoḥ śabdātmabhāvāya pravṛttiṃ khyāpayati . atra prakāśātmakena sattvena prakāśātmakayoreva
rajastamasoḥ śabdātmanā vyavatiṣṭhamānena śabdātmabhāvāya pravṛttirvyaktiḥ prakhyāpyate,
utāprakāśātmakayoḥ ? yadyaprakāśātmake rajastamasī śabdātmabhāvāya prakhyāpyete
tataḥ sattvaṃ puruṣasyāpi tarhi śabdātmabhāvāya pravṛttiṃ prakhyāpayiṣyati śabdatvāyainaṃ
pravartayiṣyati, aprakāśātmakena tenāpi śabdabhāvāya pravartitavyaṃ prakāśakārakopapatteḥ rajastamobhyāmiva .
na tarhi sarvamuktamanṛtam, asya satyatvāt sarvoktāntaḥpātitvācca, athāsatyamidaṃ na tarhi sarvasyoktasyānṛtatvamanenānṛtena pratipādyate'syānṛtasyāpramāṇatvādityubhayathāpyasadvādastṛtīyavikalpābhāvācca tatheyamapi triguṇamekaṃ kāraṇam ityanekātmakaikakāraṇakalpanā asadvāda iti .
tat punaḥ katamad vacanam ? iti tat pradarśayannāha --yaducyate sattvarajastamāṃsītyuddeśavākyaṃ
yāvat parasparārthaṃ kurvantīti, nirdeśavākyaṃ ca sattvaṃ śabdakāryamityādi yāvat pravṛttiṃ prakhyāpayatīti
etadasadvādadharmeṇa pakṣīkṛtaṃ vākyam . atra ca dvayaṃ sambhāvyate tṛtīyābhāvāt, taddarśayati --prakāśātmakenetyādi yāvat prakhyāpyata ityayameko vikalpaḥ . sattvaṃ prakāśātmakaṃ sat tadātmakayoreva rajastamasoḥ
śabdātmanā vyavasthā'neneti svayaṃ śabdātmanā vyavatiṣṭhamānaṃ tenātmanopakurvat tayoḥ śabdātmabhāvāya
pravṛttiṃ prakhyāpayati, pravṛttiḥ prakhyāpyate . kā sā pravṛttiḥ ? vyaktirityarthakathanam . pravṛttiṃ prakhyāpayati
ityetadeva sphuṭīkartukāmaḥ pravṛttiḥ prakhyāpyate iti vibhaktiviparyāsena vivṛṇoti ākhyātenābhihitakarmakatvāt prathamayā . eṣa prathamaḥ praśnavikalpaḥ . dvitīyastu utāprakāśātmakayoriti rajastamasoraprakāśātmakayorvā tat sattvaṃ śabdakāryaṃ prakhyāya śabdātmanā vyavatiṣṭhamānaṃ śabdātmabhāvāya pravṛttiṃ khyāpayati ? iti
praśnaḥ . prakāśātmakayorityeṣa vikalpo na ghaṭata eva, sattvarajastamasāṃ jātyantaratvābhyupagamāt prakāśapravṛttiniyamakāryatvabhedāt sukhaduḥkhamohātmakabhedācca rajastamasī na prakāśātmake iti .
atrocyate --yadyaprakāśetyādi yāvad rajastamasī iveti . yadyaprakāśātmake rajastamasī
śabdātmabhāvāya prakhyāpyete tatastadvat sattvaṃ puruṣasyāpi tarhi śabdātmabhāvāya pravṛttiṃ prakhyāpayiṣyati, tadarthavivaraṇam --śabdatvāyainaṃ pravartayiṣyati, śabdatvapariṇāmenainaṃ pariṇamayiṣyatītyarthaḥ .
sattvena śabdakāryaprakhyātinā śabdātmanā vyavatiṣṭhamānena puruṣaḥ śabdātmabhāvāya pravartyate'bhivyajyate vyavasthāpyate ca, aprakāśātmakatvāt, yad yadaprakāśātmakaṃ tat tat sattvena śabdakāryaprakhyātinā śabdātmanā
vyavatiṣṭhamānena śabdātmabhāvāya pravartyaṃ vyaṅgyaṃ vyavasthāpyaṃ ca dṛṣṭaṃ yathā rajastamaśca, vipakṣābhāvād vyāvṛttiravācyā . tatsādhanavyākhyānadvāreṇa sādhanāntaropanyāsadvāreṇa vā granthaḥ aprakāśātmakenetyādiḥ yāvad

athocyeta--aprakāśatvānnaikāntaḥ śakyate kartum . puruṣaḥ sattvānna prakāśate,
aprakāśakatve sannihitaprakāśakārakatvāt, pradīpeneva viyat . rajastamasī ca prakāśyete, aprakāśakatvāt, pradīpeneva pṛthivī . puruṣo'prakāśaḥ, rajastamasī ca prakāśe .
evaṃ tāvad vikalpasamajātitvādanuttarameva . api ca naiva viyato'prakāśakatvam,
yasmād rūpādipṛthagbhūtapṛthagvipariṇatiṣu pṛthivyādiṣu nāprakāśanaṃ ghaṭate bodhya-
rajastamobhyāmiveti . apiśabdād rajastamobhyāmapi tenāpi ca puruṣeṇāprakāśātmakena śabdabhāvāya
pravartitavyaṃ prakāśitavyaṃ vyavasthātavyamityete pravṛttiprakāśaniyamāḥ puruṣakāryāḥ syuḥ, sa pravartate prakāśate
vyavatiṣṭhate pariṇamatītyarthaḥ . kutaḥ ? prakāśakārakopapatteḥ, tasyāprakāśakatve sati upapannaprakāśakārakatvādityarthaḥ . yad yadaprakāśakatve satyupapannaprakāśakārakaṃ tena tena śabdabhāvāya prakāśitavyaṃ pravartitavyaṃ vyavasthātavyaṃ yathā rajasā tamasā ca . athavā rajastamaśca yathā pravartata ityādi yathābhivyaktārthānurūpaṃ vyākhyātavyamiti .
etasya sādhanasyānaikāntikatvodbhāvanārthaṃ sādhanadvāreṇa paramatamāśaṅkyāha, athocyeta--aprakāśatvād naikānta ityādi sopasaṃhārahetukaprakāśanāprakāśanasādhane yāvat prakāśe iti . aprakāśatvād
naikāntaḥ śakyate kartumiti, ayaṃ heturna śakya aikāntikaḥ kartum, yasmācchakyate vaktumitthamapi --puruṣaḥ
sattvād na prakāśate na vyajyata iti . kasmāt ? aprakāśakatve sannihitaprakāśakārakatvāt,
yadaprakāśakatve sannihitaprakāśakārakaṃ tadaprakāśamānaṃ dṛṣṭam, yathā pradīpeneva viyat . rajastamasī ca
prakāśyete aprakāśakatvāt pradīpeneva pṛthivītyetat pūrveṇa sādhanena vyākhyātārthaṃ sat sannihitaprakāśakārakatvāditi na viśeṣyate . yathā ca viyatpṛthivyoraprakāśatvasāmānye satyeva kārakasānnidhye'pi prakāśāprakāśau dṛṣṭāvevaṃ puruṣasyāprakāśātmakatve'pyaprakāśataiva rajastamasoḥ sattvasya prakāśataiveti viśeṣo'stviti .
atrocyate --evaṃ tāvad vikalpasamajātitvādanuttarameva, prayatnānantarīyakatve satyeva mūrtāmūrtatvādiviśeṣavad ghaṭaśabdayoranityo nityaśceti viśeṣaḥ syāt iti vacanavat . kiñcānyat, etadapi ca naiva viyato'prakāśakatvaṃ tvanmatenaiva śabdātmanā prakāśamānatvādasti . yadapi ca rūpaviṣayāprakāśanaṃ pṛthivyādiṣvetadapi
ca naivāprakāśanaṃ ghaṭate yasmād rūpādītyādi yāvannāprakāśatve prakāśanamiti . yasmāditi heturvakṣyamāṇārthaḥ, nāprakāśanaṃ ghaṭata iti sādhyam, rūpādiriti rūparasagandhāstejombhobhūmiṣu, tebhyaḥ pṛthagbhūtāvākāśānilau śabdasparśātmakau, rūpādipṛthagbhūtābhyāṃ kha-vātābhyāṃ pṛthagbhūtā vipariṇatiryeṣāṃ teṣu rūpādipṛthagbhūtapṛthagvipariṇatiṣu pṛthivyādiṣu pṛthivyabādiṣu tejorahiteṣu vidyamānaḥ prakāśakatvaprakāśaḥ svagato vipari-
ṇatastirobhūtaḥ, kintu prakāśyaprakāśo'styāvirbhūtatvāt, atasteṣāṃ prakāśyataiva . kvacidatyantamatirobhūtatvād

bodhakamanuṣyaprakāśyaprakāśakatvavat . hetuhetumattve'pi tayornāprakāśatve prakāśanam .
viyatpṛthivīviśeṣopapattivacca te eva pravartete na puruṣa ityastu nāma, prakāśātmake tarhi rajastamasī śabdabhāvāya pravṛtteḥ sattvavat, vaidharmyeṇa puruṣavat .
asatkāryavāditā cātisphuṭaiva, sattve pravṛttiniyamayorabhūtayoḥ śabdātmavyavasthānavacanādabhyupagamāt, rajastamasoḥ prāgasato jātyantarakāryabhūtasya prakāśanasyā-
vajrādiṣu prakāśatā ca dṛśyata eva, tasmāt kharapṛthivyādiṣu prakāśatā svagataprakāśavipariṇāmād vidyamānaprakāśakataiva bodhyabodhakamanuṣyaprakāśyaprakāśakatvavat, jñānasvabhāva eva hi manuṣyaḥ prakāśātmā
prakāśyo bodhyo bodhakaśca dṛṣṭaḥ, na kuḍyādiracetanaḥ, tathā pṛthivyādayaḥ . manuṣyagrahaṇamasyaiva rathyāpuruṣasyodāhāryatvāt . syānmatam--bodhakabodhyayorhetuhetumadbhāvānnobhayorubhayadharmateti dṛṣṭāntadārṣṭāntikavaiṣamyamiti .
etaccāyuktam, yasmāddhetuhetumattve'pi tayoḥ sūriśiṣyayordvayorapi pratyekaṃ nāprakāśatve prakāśanamiti .
tasmād viyatpṛthivyorapi prakāśakatvasāmyād dṛṣṭāntābhāve puruṣasya rajastamasośca viśeṣāpādanāsiddhiḥ .
athāpi tvadanuvṛttyā viyatpṛthivīviśeṣopapattimabhyupemaḥ puruṣasyāprakāśakatve sati apravartanādi rajastamasośca
pravartanādi tathāpi te viyatpṛthivīviśeṣopapattivacca te eva pravartete rajastamasī na puruṣa ityastu nāma,
naivāstītyabhiprāyaḥ . kintvayamanyaste doṣo'niṣṭa āpadyate --prakāśātmake tarhi rajastamasī, sattvavilakṣaṇe
na bhavata ityarthaḥ, kutaḥ ? śabdabhāvāya pravṛtteḥ, sattvavat, yacchabdabhāvāya pravartate tat prakāśātmakaṃ
dṛṣṭam, yathā sattvam, vaidharmyeṇa puruṣavaditi, yat prakāśātmakaṃ na bhavati na tacchabdātmabhāvāya pravartate
yathā tava puruṣa iti .
kiñcānyat, --asatkāryavāditā'tyantāniṣṭā prasaktā evamanabhyupagame iti vartate, sā cāsatkāryavāditā'tisphuṭaiva, katham ? sattve pravṛttiniyamayorabhūtayoḥ śabdātmavyavasthānavacanādabhyupagamāt, sattvasya kāryaṃ prakāśa eveṣṭo na pravṛttiniyamau jātyantarabhūtarajastamaskāryatvāt, tau tatrāsantau punastasya kāryāvabhyupagatau, kutaḥ ? vyavasthānavacanāt sattvaṃ śabdakāryaṃ prakhyāya śabdātmanā vyavatiṣṭhamānamiti bruvatābhyupagamāditīti . tadā yadi tat sattvamapravṛttamaniyataṃ vā pūrvavadapravṛttatvādaniyatatvācca tayostathārūpāṃ śabdātmikāṃ pravṛttiṃ na prakhyāpayed naiva vā syād vandhyāputravadityuktatvāt vyavasthānasya ca prakāśapravṛttiniyamātmakasya prāgasataḥ sattvaviṣayasyārambhāvasthāyāṃ sāmyāvasthāvilakṣaṇāyāmabhyupagatatvādasatoḥ pravṛttiniyamayoḥ sattvābhyupagamādatisphuṭā . kiñcānyat, rajastamasorityādi yāvat prakāśanasyābhyupagamāditi, asatkāryavāditā'tisphuṭaiveti vartate . tasminneva sattvaprakāśātmavyavasthānopakāra

bhyupagamāt, pṛthagbhūtatattvakāraṇāśrayābhivyakteḥ vaiśeṣikābhimatatantvāśrayapaṭavat .
tairyathāsvamakāraṇasadbhiḥ prakāśādibhirārabdhaṃ kāryamapi bhrāntimātram, tvaduktahetusāmarthyādeva tanmayārabdhatvādasadātmakaṃ hi tat kārpāsikatantvārabdhapaṭakārpāsikatvavat . tanmayatanmayaṃ ca asadātmakaṃ tanmayatanmayārabdhatvāt kārpāsikapaṭakuṭerapi
kārpāsikatvavad rūpādisukhādimayatvavat .
vākye rajastamasoḥ śabdabhāvāya pravṛttiṃ prakhyāpayatīti vacanāt tayo rajasi tamasi ca prāgasataḥ prakāśasya
jātyantarakāryabhūtasya tadānīṃ prakhyāpanādasato'bhivyaktirutpattirvābhyupagatā, yadi te rajastamasī tathā pratipadyete
vyavatiṣṭhete pravartete vā tataḥ sattvena prakāśitaṃ syāt ācāryeṇeva nartakyāḥ prāgapratipannāyā apravṛttāyā
avyavatiṣṭhamānāyāḥ . tasmāt prakāśo'pi tayoḥ prāgasan paścājjāta ityasatkāryavāditā . sedānīṃ vaiśeṣikā-
satkāryavāditayā tulyeti bhāvyate --pṛthagbhūtatattvetyādi, pṛthagbhūtaṃ tattvamātmā kāryaṃ tadbhāvo yasya sa
pṛthagbhūtatattvo guṇaḥ, sa evāśrayaḥ kāraṇaṃ ca, tasmiṃstasmin guṇe sattve rajasi tamasi ca vaiśeṣikakalpitapaṭādikāryasya ca tantvādiṣu parasparasaṃyogāpekṣeṣvasato bhavanavat prakāśapravṛttiniyamānāṃ kāryāṇāṃ sattve
pravṛttiniyamayorasatoḥ prakāśaniyamayośca rajasi pravṛttiprakāśayośca tamasyasatāṃ parasparāpekṣapravṛttiṣu sattvādiṣūtpattirbhavanamuktaṃ bhavati . prāgasantaḥ prakāśapravṛttiniyamāḥ śabdādyārambhakāla utpannā iti pratipadyasva
pṛthagbhūtatattvakāraṇāśrayābhivyakteḥ vaiśeṣikābhitatantvāśrayapaṭavat .
kiñcānyat, tairyathāsvamityādi . vaiśeṣikābhimatakāryādapyetat pāpīyo bhrāntimātratvāt . uktanyāyena te sattvādiṣu prakāśādayaḥ kāraṇeṣvasantaḥ, yathāsvam yo yaḥ svo yathāsvam, prakāśaḥ sattve nāsti
itarāpekṣa utpannaḥ, evamitarāvapīti tairakāraṇasadbhiḥ prakāśādibhirārabdhaṃ parasparāśrayaṇena vyaktaṃ pravṛttaṃ
niyataṃ ca yat kāryaṃ triguṇaṃ śabdādi tadapyalātacakravad bhrāntimātraṃ na paramārthato'stītyāpannam,
tvaduktahetusāmarthyādeva tanmayārabdhatvādasadātmakaṃ hi tat, tvayaivoktaṃ hi yacca yanmayairārabdhaṃ tadātmakaṃ taditi śabdādīnāṃ sukhādyātmakatvaṃ śabdādyārabdhānāṃ bhūtānāṃ bhūtārabdhānāṃ ca śarīrādighaṭādīnām, tasmād vayamapi tathaiva brūmaḥ--śabdādi asadātmakaṃ tanmayairārabdhatvāt kārpāsikatantvārabdhapaṭakārpāsikatvavat, yathā kārpāsikaistantubhirārabdhaḥ paṭaḥ kārpāsika ityucyate tathā śabdādyasanmayaṃ 
tanmayaprakāśādyārabdhatvāditi . tanmayatanmayaṃ ceti yadapi ca bhūtādi śarīrādi ghaṭādi sarvamasadātmakaṃ
tanmayatanmayārabdhatvāt kārpāsikapaṭakuṭerapi kārpāsikatvavaditi . tacchāstraprasiddhameva vodāharaṇaṃ
rūpādisukhādimayatvavaditi . śabdasyāsanmayatve sādhye rūpādisukhādimayatvamudāharaṇam, rūpādīnāmapi
tathaivāsanmayatvaṃ śabdādisukhādimayatvadṛṣṭāntenāpādyamiti .


athocyeta--evameva tatkāraṇatvaṃ tatra ca śabdādikāryasattvam, śuklaraktakṛṣṇatantvātmikāyā rajjoḥ kāryāyāstantukāraṇatvavat . nanvevaṃ yathāsmaduktavadvaikatvaṃ
rajastamasī api sattvameva, prakāśakāraṇatvāt, sattvasvātmavat . atha tvanmatena,
sarvavyaktavyāpi cāsatkāryatvaṃ pratiguṇaṃ prakāśādyordvayoḥ kāryātmanoḥ prāgabhūtatvāt .
bauddhavadvā asatkāryatvam, tathābhūtavastunirmūlotpattitvāt, dvitīyakṣaṇa—
ghaṭavat .

athocyeta--evameva tatkāraṇatvam, teṣāṃ sattvādīnāṃ kāraṇatvamevameva yujyate . tatra ca teṣu
sattvādiṣu kāraṇeṣu śabdādikāryasattvamevameva yujyate pratisvaṃ prakāśādikāryāṇāṃ śuklaraktakṛṣṇatantvātmikāyā rajjoḥ kāryāyāstantukāraṇatvavat, yathā pratyekaṃ śuklādiguṇāstantavastrayo'pi triguṇāmekāṃ rajjumārabhamāṇāḥ kāraṇatvaṃ nātivartante tatasteṣu sata eva traiguṇyasyāvirbhāvād rajjoḥ satkāryatvaṃ tathā sattvādikāraṇatvaṃ śabdādisatkāryatā ceti .
atrocyate --nanvevamityādi yāvat sattvasvātmavaditi . evameva iti yadetad vacanaṃ tasya dvayī
gatiḥ, yathāsmaduktavadekātmakaṃ kāraṇamanekākāraviparivṛtti puruṣavadityabhyupagamāditi taddarśayati sakāraṇam —
yathāsmaduktavadvaikatvaṃ rajastamasī api sattvameva, prakāśakāraṇatvaṃ ca tayoryathāprāgvyākhyātaṃ siddham,
ata eva tasyāṃ gatau doṣaḥ sa eva puruṣādyanyatamaikakāraṇavādābhyupagama iti . atha tvanmatena jātyantarasukhāditrayakāraṇatadātmakakāryābhyupagamena evameva ityeṣā gatiriti . itara āha--eṣā gatirastu, ko
doṣaḥ ? iti, atra doṣakutūhalaṃ ced brūmaḥ --sarvavyaktavyāpi cetyādi, tadeva hyasatkāryatvamitthaṃ
bhāvanāntareṇāpādyate, sarvavyaktaṃ śabdādi tantupaṭādi ca vyāpituṃ śīlamasya tadasatkāryatvaṃ sarvavyaktavyāpi,
kasmāddhetoḥ ? pratiguṇaṃ prakāśādyordvayoḥ kāryātmanoḥ prāgabhūtatvāt, guṇaṃ guṇaṃ prati pratiguṇaṃ sattve
dvayoḥ pravṛttiniyamayoḥ prāgabhūtatvādeva kāryātmanoḥ tathā rajasi prakāśaniyamayoḥ tamasi prakāśapravṛttyoḥ
kāryātmanorabhūtatvāt anyaguṇakāraṇakāryātmanāmanyatra vyaktipravṛttiniyatikāryāṇāmasatāmutpattervyavasthānavacanāt prakhyāpanavacanācca abhyupagatatvāt . tasmād vaiśeṣikakāryavadasatkāryatvam .
na kevalaṃ vaiśeṣikavadeva, kiṃ tarhi ? bauddhavadvā asatkāryatvam, varaṃ hi vaiśeṣikāsatkāryatulyatvaṃ
tadasatkāryatvasya kāraṇaiḥ saha kañcit kālaṃ tiṣṭhata iti tairiṣṭatvāt . idaṃ bauddhāsatkāryatulyameva te prāptam,
kutaḥ ? tathābhūtavastunirmūlotpattitvāt, tena prakāreṇa bhūtaṃ vastu śabdo rūpam ityādinā, tathābhūtavastuno nirmūlā utpattiḥ, tadbhāvāt tathābhūtavastunirmūlotpattitvāt . kimarthaṃ punarnirmūlotpattitvāditi
siddhe tathābhūtavastugrahaṇam ? dṛṣṭāntadvayenārthadvayapradarśanārtham, tadyathā --dvitīyakṣaṇaghaṭavat, yathā kṣaṇaḥ
kṣaṇāntare'nutpanna evottarasmin pūrvo nirudhyate uttaraśca tadanantaramutpadyate nirmūlaḥ nāmonnāmau tulāntayoriva

asatkāryāḥ śabdādayaḥ, kāraṇatvāt, anyaguṇātmakasukhapravṛttyādivat itarānupakṛtāvidyamānaprakāśāditrayasukhādikāraṇavat . pratyekamitarānupakṛtavidyamānaprakāśāditrayasvakāryā vā sukhādayaḥ, kāraṇatvāt, śabdādivat tantvādivadvā .
atha prakāśātmakayoreva rajastamasoḥ śabdabhāvāya vyavatiṣṭhate sattvaṃ tata
ekātmakaikakāraṇatvam, tacca neṣyate .
tato yathaiva kāraṇe kāryasya sattvād ghaṭenaiva ghaṭaḥ kriyate tadātmavyaktiprati-
  ityuktatvāt . tatsahacaritaṃ ca ghaṭādi vastu pūrvasmin niruddhe pāścātyasya pāścātyasyotpādābhyupagamād nirmūlotpattyeveti ubhayaṃ dṛṣṭāntaḥ sādhyaṃ cobhayam, tatsādharmyādidamapi sattvādiprakāśādikāryaṃ
śabdādi sāṅkhyamatamiti yojyam . tasmād nirmūlotpattisādharmyād bauddhāsatkāryavādatulyateti .
evaṃ prakāśādyasatkāryatve siddhe sarvavyaktāsatkāryatvasādhanam --asatkāryāḥ śabdādayaḥ kāraṇatvāt,
yad yat kāraṇaṃ tat tadasatkāryaṃ dṛṣṭam, anyaguṇātmakasukhapravṛttyādivat, anyo guṇaḥ sattvād
rajaḥ, tasyātmā sukham, tacca svayaṃ sāmyāvasthāyāmekaprakāśātmakāryamapi sad jātyantararajaskāryapravṛttyātmakamārambhāvasthāyāmiṣṭaṃ tryātmakaśabdādyātmavyavasthānavacanāt, tathā niyamātmakamapi ādigrahaṇāt . ataḥ
sukhaṃ sattvaguṇaṃ prāgasatpravṛttiniyamakāryaṃ paścāt tatkāryaṃ dṛṣṭaṃ kāraṇaṃ ca tadvacchabdādayo'satkāryāḥ kāraṇatāṃ ca
bibhratīti, evamanyaguṇaduḥkhaprakāśaniyamavat anyaguṇamohaprakāśapravṛttivadityekaikameva dṛṣṭāntaṃ kṛtvā yojyam .
etasyārthasya sphuṭīkaraṇārthamāha --itarānupakṛtāvidyamānaprakāśāditrayasukhādikāraṇavaditi, itareṇa
rajasā tamasā cānupakṛtau prāgasantau pravṛttiniyamau paścāt tadupakārajanitau sukhe kāraṇe dṛṣṭau, ādigrahaṇādevaṃ duḥkhe prakāśaniyamāvitarānupakṛtau prāgasantau paścāt tadupakārajau tathā mohe'pīti . yadyevaṃ neṣyate
tataḥ pratyekamitarānupakṛtavidyamānaprakāśāditrayasvakāryā vā sukhādayaḥ, kāraṇatvāt, śabdādi-
vat tantvādivadveti, svaśabdādekasyaiva sattvaguṇasya trayo'pi prakāśādaya ātmīyā eva kāryāstathetarayośceti puruṣādivāda evaiṣa saṃjñāmātravipratipatteriti . evaṃ tāvadaprakāśātmakayo rajastamasoḥ śabdātmanā
vyavatiṣṭhamānena tatprakhyātinā sattvena tadātmaprakhyāpane doṣā uktāḥ .
yadi caivaṃ satkāryavādasyotkhātamūlatvaprasaṅgabhayādasatkāryavādasya pratiṣṭhitamūlatvaprasaṅgabhayācca neṣyate'yaṃ vikalpaḥ aprakāśātmakayoḥ iti tataḥ prakāśātmakayoḥ ityastu, tatrāpi ca doṣaṃ vaktukāma
idamāha --atha prakāśātmakayorityādi yāvanneṣyata iti gatārtham .
tato yathaivetyādi dṛṣṭāntameva tāvat prakriyāprasiddhamupavarṇayati . kāraṇe kāryasya sattvād
ghaṭenaiva ghaṭaḥ kriyate iti, mṛtpiṇḍaghaṭenorddhvagrīvakuṇḍalauṣṭhapṛthukukṣibudhnādighaṭaḥ kriyate prakāśyate, karoteḥ
prakāśārthatvāt, yathā pṛṣṭhaṃ kuru pādau kuru, tacca karaṇaṃ vimalīkaraṇaṃ prakāśanamityarthaḥ, kāraṇe kāryasya sata
eva prakāśanāt sarpasphaṭāṭopamukulatvavad dīrghakuṇḍalakībhāvavacca, tatra yathā sarpeṇaiva sarpaḥ kriyate tathehāpi

niyatasvasādhanakramasamāveśāt kāraṇaghaṭena kāryaghaṭo'bhivyajyate tathābhūtavyaktiśaktisthūlatāpattyā mṛda eva ghaṭatvāt tathaiva sattvena sattvameva prakāśyate śabdādiprakāśena apṛthagbhūtaprakāśāditattvamākāśādi prakāśyate śabdādipravṛttyā śabdādiniyamena
pravartyate niyamyate ca . apṛthagbhūtatattvenaiva sattvena prakāśena pravṛttisattvena anapekṣayā
ghaṭenaiva mṛdā ghaṭaḥ pṛthukukṣyādyākārāḥ kriyante'tyantabhinnenānyenānyasyākaraṇāt . kiñcānyat, tadātmavyaktipratiniyatasvasādhanakramasamāveśāt, ghaṭātmatvasya vyaktiḥ prāganupalabhyasya paścādupalabdhiḥ, sā
pratiniyatānāmātmīyānāṃ kulāladaṇḍādīnāṃ tatkramasya ca kālākhyasādhanatvāt piṇḍaśivakādibhāveṣu yathāvasthaṃ
vyāpriyamāṇānāṃ krameṇa vyāpārādityarthaḥ . taddarśayati --kāraṇaghaṭena kāryaghaṭo'bhivyajyata iti . kathaṃ
vyajyate iti cet, ucyate --tathābhūtavyaktiśaktisthūlatāpattyā, pṛthukukṣyādiprakāreṇa vyaktiśaktirasyāṃ
mṛdi śaktimatyāṃ sūkṣmāvasthānāduttarakālaṃ deśakālādyavabandhāpagamāt sthūlatāpattyā indriyagrāhyatayā nirmārjyadarpaṇasvarūpopalabdhivat karmaiva sad vastu kartṛ bhavati, mṛda eva ghaṭatvāt, mṛdeva hi ghaṭo bhavati, ghaṭamātmānamātmanā avasthāntaramātraviśiṣṭamavasthāntaramātraviśiṣṭena karoti, kartureva karmatvābhyupagamāt . kulāladaṇḍādīnāṃ tarhi sādhanatvābhāvaḥ svayameva mṛdaḥ kartṛkarmatvābhyupagamād ghaṭasyaiveti cet, na, ata eva
tatsādhanatvād vīraṇādito'karaṇādasadakaraṇādihetubhyo mṛdyeva santaṃ ghaṭaṃ kulālacakradaṇḍādayo'bhivyañjayantaḥ
kartṛkaraṇasampradānāpādānādhikaraṇādibhāvaṃ pratilabhante tadviṣayameva na vīraṇādiviṣayaṃ na tantvādiviṣayam,
tadātmagatavyaktiśaktipratiniyatasvasādhanakramasamāveśādeva tāni ca kāraṇāni parasparopajanitakāryasādhanaśaktīni ekaprabandhena pravartamānāni kārakāṇi ityucyante, nānyaviṣayāṇi . tasmāt kulālādīnāmapi
tathaiva kartṛtvādibhāvopapatteḥ ghaṭenaiva ghaṭaḥ kriyate iti sādhūktam .
evaṃ dṛṣṭāntamātmanaivātmānaṃ prakāśayati karotīti pratipādya dārṣṭāntikaṃ pratipādayati --tathaiva sattvenetyādi . yathā kāraṇe kāryasya sattvād ghaṭenaiva ghaṭaḥ kriyata ityuktaṃ tathā kāraṇe kāryasya sattvāt sattvena
sukhaprakāśādikāraṇātmanā tadātmakaṃ sattvameva prakāśyate mṛdghaṭāvasthāvat, taddarśayati --śabdādiprakāśenāpṛthagbhūtaprakāśāditattvam, kiṃ tat ? ākāśādi, rūpādyapṛthagbhūtatattvāyā mṛdo ghaṭe tadapṛthagbhūtatattvaghaṭādiprakāśavat prakāśāpṛthagbhūtena prakāśāpṛthagbhūtatattvaṃ prakāśyata ityarthaḥ, prakāśāpṛthagbhūtāveva
pravṛttiniyamāvapīti taddarśayati --śabdādipravṛttyā śabdādiniyamena, tadapyākāśādi yathā prakāśāpṛthagbhāvāt prakāśyate tathā pravartyate niyamyate ceti . tad vistareṇa paryāyaśabdānvākhyānena bhāvayati—
apṛthagbhūtatattvenetyādi, apṛthagbhūtatattvatvādeva tena sattvena prakāśena pravṛttisattveneti prakāśapravṛttyoraikyaṃ darśayati, evakāreṇāvadhāraṇārthena tataḥ pṛthagbhūtārthābhāvaṃ ca darśayati . ata eva cāha --anapekṣayā

svaśaktyā vyaktirāvirbhāvaḥ . āvirbhāvena pravṛttyā pravṛttisattvena pravṛttisattvamevānapekṣā svavyaktirāvirbhāvaḥ pravṛttiḥ . tathā niyamasattvenānapekṣeṇa svaśaktyā
āvirbhāvena svaniyatyā niyamasattvamevānapekṣā svavyaktiḥ . prakāśa eva pravṛttirniyamaśca, pravṛttirevetaradvayam, niyama evetaradvayam . ata eṣāmekapuruṣavṛttaśyāmāyatākṣapralambabāhutvavadekavastusvatattvabhūtānāmavyatirekaikavṛttitāvṛttiteti .
sattvasattvenaiva sattvasattvaṃ prakāśyate vyaktipariṇāmena vyaktībhavatītyuktaṃ
svaśaktyā, yaduktaṃ bhavati prakāśenāpṛthagbhūtatattvena sattvena ityādiparyāyaistaduktaṃ bhavati pravṛttisattvena
pravṛttyā svaśaktyā vyaktirāvirbhāvaḥ, janī prādurbhāve pā॰ dhā॰ 1149, prāduḥ prākāśye, prakāśo janma
abhivyaktirityanarthāntaram prakāśātmakayoreva rajastamasoḥ iti vacanādapṛthagbhūtaṃ tattvaṃ prakāśādīnāmarthāntaranirapekṣamiti . yathā prakāśa eva pravṛttiriti darśitaṃ tathā pravṛttireva prakāśa iti darśayati --āvirbhāvena pravṛttyā pravṛttisattvena pravṛttisattvamevānapekṣā svavyaktiḥ, svataḥpṛthagbhūtaprakāśaniyamānapekṣā
svātmābhivyaktirityarthaḥ . tatparyāyakathanam --āvirbhāvaḥ pravṛttiriti . tathā niyamasattvena anapekṣeṇetyādinā granthena prakāśapravṛttyanarthāntarabhūto niyama eva sattvaṃ rajaścetyata āha --svaśaktyāvirbhāvena
svaniyatyā, kā ca sā ? niyamasattvamevānapekṣā svavyaktiḥ pūrvavat svapravṛttiḥ svaniyama ityeko'rtha
iti prāgupapāditatvāt prakāśa eva pravṛttirniyamaśca, yasmāt prakāśamānaḥ pravartate niyataścārtha iti . evaṃ
pravṛttirevetaradvayam, yasmāt pravartamānaṃ prakāśate niyataṃ ca, niyama evetaradvayam, niyato hyarthaḥ
prakāśate pravartate ca, tasmādihāpi tadeva bhāvitamaikyamiti .
kathaṃ tarhyekameva prakāśapravṛttiniyamabhedapratyayavyapadeśabhāg bhavati ? ityatrocyate --ata eṣāmekapuruṣavṛttaśyāmāyatākṣapralambabāhutvavat, yathaikasmin puruṣe pravṛttāni tadavyatiriktāni śyāmatvamāyatākṣatvaṃ
pralambabāhutvamityetāni bhinnānīva tadbhedapratyayavyapadeśabhāñji bhavanti tathaikavastvityādinopasaṃharati, ekasya
vastunaḥ svatattvabhūtānāṃ tadabhidhānaprayojanānāṃ sattvarajastamasāṃ tatkāryāṇāṃ ca prakāśanapravṛttiniyamānāmavyatirekaikavṛttitā . iti parisamāptyarthaḥ, evaṃ tāvadetayā bhāvanayāpāditaikyānāṃ sattvādīnāṃ
sattvasvātmatvenaiva kartṛkarmatvavṛttiruktā parasparasvarūpāpādanena bhedamabhyupagamya .
idānīṃ phalābhedānnaiva bheda iti pratipādayiṣyannāha --sattvasattvenaiva sattvasattvaṃ prakāśyate, trayāṇāmapi sattvarūpatvasyāpāditatvāt sattvasattvaṃ rajaḥsattvaṃ tamaḥsattvamiti bhidyate, tasyābhedaḥ phalābhedādāpādyate'dhunā . yat tat sattvaṃ sattvameva bhavati nānyad bhavati rajastamo vā tat sattvasattvaṃ tena sattvasattvenaiva
prakāśyate vyajyate tadeva sattvasattvasyaiva bhavanaṃ vyajyate sphuṭīkriyate, pūrvavat kartṛkarmabhāvo'vasthāvaśāt .
taddarśayati --vyaktipariṇāmena, mṛtsattve yad vidyamānaṃ sattvasattvaṃ ghaṭaprakāśasattvaṃ tenaiva tad vyajyate

bhavati, sato hi bhāvaḥ sattvam . rajaḥsattvena sattvasattvam, vyaktirvyaktipravṛttipariṇatyā vyaktyaivetyuktaṃ bhavati . tamaḥsattvena sattvasattvam, vyaktirvyaktiniyamapariṇāmena vyaktyaivetyuktaṃ bhavati . evameva ca rajaḥsattvaṃ tamaḥsattvaṃ ca . evameva ca
sattvaprakāśena sattvaprakāśaḥ prakāśyate rajaḥprakāśastamaḥprakāśaśca rajaḥprakāśena
svapariṇāmena, sadeva hi sattvena pariṇamati nāsat, yathoktam --atthittaṃ atthitte pariṇamati bhagavatīsū॰
1 . 3 . 32 iti . yaduktaṃ bhavati vyaktībhavati iti taduktaṃ bhavati sattvasattvena sattvasattvaṃ prakāśyate iti .
sattvasattvam iti ca viśeṣaṇaṃ rajaḥsattvatamaḥsattvābhyām, tayorapi tvanmataprasiddhyā satyapi bhede'smaduktavadabheda evetyabhinnaphalatvādaikyamāpādyam . kiṃ kāraṇam ? yasmāt sato hi bhāvaḥ sattvam, yasmāt sadeva
sad bhavati tasmāt tadeva sattvasattvaṃ tattvaṃ tadbhāvaḥ pariṇāma ityanarthāntaram, tadbhāvaḥ pariṇāmaḥ tattvārtha॰
5 . 41 iti vacanāt . taddhi pravartamānaṃ na kiñcidapekṣata iti pravṛttiniyamānapekṣeṇa sattvasattveneti .
evaṃ rajaḥsattvena sattvasattvaṃ prakāśyata iti vartate . pūrvavad vyaktiriti prakāśaikārthyam, kimuktaṃ bhavati ?
vyaktipravṛttipariṇatyā prakāśanapravartanapariṇāmena tayaiva pravṛttyātmikayā vyaktyaivetyuktaṃ bhavatītyaikyaṃ
darśayati . evaṃ tamaḥsattvenetyādi vyaktiniyamapariṇāmena ityakṣaraviparyāsamātreṇa bhedādarthaikyāpādanaṃ
gatārthaṃ yāvad vyaktyaivetyuktaṃ bhavatīti, sattvenaiva vyaktyātmanā pravṛttena niyatenāvaśyaṃ bhavitavyam,
anyathā tatsvarūpābhāvādityuktatvāt . evameva ca rajaḥsattvena sattvasattvaṃ prakāśyate, vyaktirvyaktipravṛttipariṇatyā pravṛttyaivetyuktaṃ bhavati, sato hi bhāvaḥ sattvam . tathā rajaḥsattvena rajaḥsattvaṃ prakāśyate,
vyaktipravṛttipariṇatirvyaktipravṛttipariṇatyā pravṛttyaivetyuktaṃ bhavatīti tathaiva gamanīyam . tathā rajaḥsattvena
tamaḥsattvaṃ prakāśyate, vyaktiniyatipariṇatirvyaktipravṛttipariṇatyā pravṛttyaivetyuktaṃ bhavatīti . tathā tamaḥsattvena
sattvasattvaṃ prakāśyate vyaktiniyatipariṇatyā niyamenevetiniyamenaiveti, niyato hi bhāvo vyajyate pravartate . tathā
tamaḥsattvena rajaḥsattvaṃ prakāśyate, vyaktipravṛttiniyatirniyatipravṛttipariṇatyā niyatyaivetyuktaṃ bhavati . tathā
tamaḥsattvena tamaḥsattvaṃ prakāśyate vyaktiniyatipariṇatyā niyatyaivetyuktaṃ bhavatīti tadeva bhāvitam . evameva
cetyādi, yathā sattvarajastamasāṃ navadhā vikalpā uktāstathā sattvaprakāśena sattvaprakāśaḥ prakāśyata iti
sattvaprakāśena rajaḥprakāśastamaḥprakāśaśceti trayaḥ rajaḥprakāśena sattvaprakāśo rajaḥprakāśastamaḥprakāśaśceti trayaḥ
tamaḥprakāśena sattvaprakāśo rajaḥprakāśastamaḥprakāśa iti trayo vikalpāḥ, prakāśyate pravartyate niyamyate ityanenaiva

sattvaprakāśo rajaḥprakāśastamaḥprakāśaśca tamaḥprakāśena sattvaprakāśo rajaḥprakāśastamaḥprakāśaśca prakāśyate pravartyate niyamyate iti trayo'pyarthā aikyamāpādanīyāḥ .
sarvāpyeṣā mṛdghaṭavyaktisthūlateva sattvaprakāśādiprapañcā vyaktirekaiva ekārthaviṣayeti .
tathā yaducyate--rajaḥ śabdakāryam... ... ...prakāśasthāne pravṛttiṃ kṛtvā...
...vāyum . tathā tamaḥ śabdakāryam... ... ...lambanapāṣāṇam .
atastrīṇyapyekam, apṛthagbhūtasamavasthānasvarūpabhedātmakatvāt, varaṇāditamastvavat .
granthena trayo'pyarthā aikyamāpādanīyāḥ, pratyekaṃ navasvapi yojyā ityarthaḥ . eṣa dārṣṭāntiko'pyartho vyākhyātaḥ,
sa idānīṃ dṛṣṭāntena sādharmyeṇopasaṃhriyate --sarvāpyeṣā mṛdghaṭavyaktiśaktisthūlateva yathā prāgupavarṇitā
kāraṇe kāryasya sattvād mṛdyanabhivyaktāyā ghaṭavyaktiśakteḥ sthūlatā ūrdhvagrīvādivyaktendriyagrāhyatā sā ekaiva
tathā sattvaprakāśādiprapañcā vyaktirekaiva, ekārthaviṣayā sattvamiti vā raja iti vā tama iti vā
pradhānamiti vā yathecchasi tathāstu sarvathāpyekasya kāraṇākhyasya vastunaḥ sūkṣmasya sthūlataiva vyaktiriti tadviṣayā
vyāvarṇyate . iti vicāraparisamāptyarthaḥ, yat pratijñātaṃ sattvaṃ prakāśātmakayośced rajastamasoḥ śabdabhāvāya vyavatiṣṭhate tata ekātmakaikakāraṇatvamiti tat sādhvabhyadhāmeti .
tathā yaducyate rajaḥ śabdakāryamityādigranthasyāpi samānadauṣṭyāpādanārtho'tideśaḥ bhāṣye eva
sulikhitātideśopāyatvād na vivriyate . viśeṣaṇavinyāsopāyaśca sulikhita eva prakāśasthāne pravṛttiṃ
kṛtvetyādi sarvamanugantavyaṃ yāvad vāyumiti . tathā tamaḥ śabdakāryamityādi tathaivānugantavyaṃ yāvad
lambanapāṣāṇamiti . evaṃ samāpitaprasaṅga idānīṃ sādhanamāha --atastrīṇyapyekamityādi yāvad
varaṇāditamastvavaditi . sattvarajastamāṃsi trīṇyapi prakāśapravṛttiniyamātmakāni jātyantarābhimatānyekaṃ
vastutaḥ tritvasyātantratvād bhinnamapyabhinnamiti pakṣārthaḥ . paramatāpekṣayā trayāṇāmaikyāsiddheḥ sādhyam .
trīṇyapi ca parasya siddhāni dharmitvena asmākaṃ ca vastuśaktitvabhedenetītthaṃ sādhyate, anyathā trīṇī caikaṃ ca
iti virudvaṃ syāt . apṛthagbhūtasamavasthānasvarūpabhedātmakatvāt, bhūtaṃ bhavanaṃ bhāvo bhūtiriti bhāve
niṣṭhāvidhānādapṛthagbhavanamasya saṅgatyā ekībhāvenāvasthānasya tadidamapṛthagbhūtasamavasthānam, tadeva svarūpaṃ
bhedāścātmā yeṣāṃ tāni sattvādīni apṛthagbhūtasamavasthānasvarūpabhedātmakāni, tadbhāvāt . kṣīrodakavad

deśakālābhedena sahabhavane'pi saṅgatyaikyāvasthānasvarūpatvaviśeṣaṇāt kvacit kadācit pṛthagbhavanābhāvādityuktaṃ
bhavati . tatsvarūpabhedātmakatvaṃ ca vādiprativādiprasiddham . dṛṣṭāntaḥ --varaṇāditamastvavat, yathā
varaṇasadanāpadhvaṃsanabaibhatsyadainyagauravāṇāṃ parasparato bhinnānāṃ chādanastambhanaviśaraṇārocanaviṣādādhogamanadharmāṇāṃ bhedātmakatve satyapi mohātmakatamaḥsvārūpyānatikrameṇaikyamapṛthagbhavanasamavasthānasvarūpabhedātmakatvāt
tathāsmādeva hetoḥ sattvādīnyekamiti .
atrāha --apṛthagbhavanasamavasthānetyādi jātyantaratvasādhanāni yāvad gururityubhābhyāmanya iti,
nanūktamanvayavīta eva, atrāha--kathaṃ punaretadupalamyate sukhaḥdukhamohā jātyantarāṇi iti, atrocyate--sukhaṃ
laghvapravṛttiśīlaṃ prakāśakaṃ dṛṣṭam, sukhāśca karaṇaprakāśāḥ, tasmāt pravṛttiniyamābhyāmanye . tathā duḥkhaṃ
calamaprakāśakaṃ pravṛttiśīlaṃ dṛṣṭam, duḥkhāśca karaṇapravṛttayaḥ, tasmāt prakāśaniyamābhyāmanyāḥ . tathā moho
gururaprakāśako dṛṣṭaḥ, mūḍhāśca karaṇaniyamāḥ, tasmāt prakāśapravṛttibhyāmanya iti . etenādhyātmikānāṃ
kāryakāraṇātmakānāmityādinottareṇa granthena tairyagyonādisaṃsāragatādhyātmikakāryakāraṇātmakabhedānāṃ sukha

apṛthagbhavanasamavasthāna... ...etenādhyātmikānāṃ kāryakāraṇātmakānāṃ bhedānām... ...moho gururityubhābhyāmanyaḥ . nanu lakṣaṇabhedāhetutvam, apṛthagbhūtasamavasthānasvarūpalakṣaṇabhedātmakatvāt, varaṇādibhinnalakṣaṇatamastvavat .
duḥkhamohamayatvātideśaḥ kāryakāraṇātmakatvāt teṣāmapīti . asya granthasyārthavyākhyānaṃ sādhanaireva kriyate—
sattvarajastamāṃsi jātyantarāṇi, lakṣaṇabhedāt, cetanaśarīravat . lakṣaṇabhedaḥ sattvaṃ laghvapravṛttiśīlaṃ dṛṣṭamityādi tatsādhanairbhāṣye sulikhitamiti na vivṛṇmahe . tathā rajastamasoranyatvāpādanasādhanānyanugantavyāni
yāvad gururityubhābhyāmanya iti .
ācārya uttaramāha --nanu lakṣaṇabhedāhetutvamityādi yāvat tamastvavat . lakṣaṇabhedahetūnāṃ laghutvādīnāmapyahetutvam, etenaiva pratyuktatvāt . katham ? laghutvaprakāśāpravṛttiśīlatvānyapyekam, apṛthagbhūtasamavasthānasvarūpalakṣaṇabhedātmakatvād varaṇādibhinnalakṣaṇatamastvavat, tathaiva vyākhyeyaṃ lakṣaṇaśabdādhikyena, vigrahastu tatsvarūpameva lakṣaṇam, sa eva bhedo yasyeti . tasmāt tādṛksvarūpalakṣaṇabhedātmakatvamapyahetuḥ . ato nānyatvaṃ sattvādīnāmiti .


nāpṛthagbhūtatā . sukhaṃ mohād guroranyat, laghutvāt, lohapiṇḍādiva arkatūlaḥ
... ... .... punaśca sukhatvaduḥkhatvamohatvādayo'pyanyatvahetavaḥ syuḥ . śarīrendriyagata
ātmaikadeśastadekadeśabhūtābhyāṃ rajastamobhyāmanyaḥ, sukhatvāt, loṣṭavat . evaṃ
duḥkhamohau .
sarve'pyete hetavo'prasiddhasādhyadharmasamanvayavyāvṛttayaḥ svata evānumānanirā-

itara āha --nāpṛthagbhūtatetyādi hetvasiddhipratipādanasādhanāni lokaprasiddhadṛṣṭāntāni yāvat pradīpādiva ghaṭa iti . loṣṭadṛṣṭānto vakṣyate sukhaduḥkhamohaiḥ puruṣabhogyairanyonyato'nyairupeta ityatideśasādhanoktikāla uttaratra . apṛthagbhūtasamavasthānasvarūpamasiddham, tat kathamiti cet, sādhanairevocyate --sukhaṃ
mohād guroranyadityādi subodhatvānna vyākhyeyaṃ parasparānyatvasādhanakadambakaṃ yathābhāṣyalikhitamanugantavyam .
punaścetyādi, etasmādanye sādhanaprapañcāt sukhatvāt duḥkhatvād mohatvādityādayo'pyanyatvahetavaḥ
syuḥ, ādigrahaṇāt prasādādayo'pīti . tatprayogadigupapradarśanārthamāha --śarīrendriyagata ātmaikadeśastadekadeśabhūtābhyāṃ rajastamobhyāmanyaḥ, kāryabhūtasya śarīrasya kāraṇabhūtānāṃ cendriyāṇāmādhyātmikānāmekadeśastadātmabhūtatvaṃ gatastadātmabhūtābhyāṃ rajastamobhyāmanyaḥ, sukhatvāt, loṣṭavat, yathā loṣṭo
bhogyo hi puruṣasya bhokturupayogārthapravṛtteḥ kapotonnayanārthakṣepaṇādānādiṣu sukhaṃ dṛṣṭaṃdṛṣṭaṃ ṣṭaṃḥ ? calanapīḍanādiṣu duḥkhaṃ
loṣṭo nu kapoto nu ityādisaṃśayaviparyayādiṣu mohaḥ . tasmāt sukhaṃ duḥkhamohābhyāmanyad loṣṭavat, loṣṭa
iva loṣṭavat . evaṃ duḥkhamohāvityatideśaḥ, duḥkhaṃ śarīrendriyagataṃ tadātmaikadeśabhūtābhyāṃ sattvatamobhyāmanyad
duḥkhatvālloṣṭavat, mohaḥ sattvarajobhyāmanyo mohatvālloṣṭavaditi .
atra brūmaḥ --sarve'pyeta ityādi . sarvagrahaṇād laghutvādayo mohatvaparyantāstvayoktā anyatvahetavo'prasiddhasādhyadharmasamanvayavyāvṛttayaḥ . ete hetavo'siddhā evāvadhāraṇe iti vakṣyati, siddhatve'pi
aprasiddhasādhyadharmasamanvayāḥ pṛthagbhūtasukhādyātmakasattvādilaghvāditūlaloṣṭādivastvabhāvāt, sarvasya traiguṇyāvyatirekācca . na caiṣāṃ vipakṣād vyāvṛttirasti, tūlaloṣṭādereva vipakṣatvena vyavasthānāt . viviktaikasukhātmakāddhi vastuno'nyad viviktaduḥkhādyātmakaṃ syād vipakṣaḥ, tattu nāsti sarvasya triguṇaikātmakatvāt, na
puruṣo'sattvāt tasyāpi sukhādanyatvāditi . tataśca tūlaloṣṭāderapi vipakṣatvāt tataśca laghutvādihetūnāmavyāvṛtteraprasiddhasādhyadharmavyāvṛttayaste hetava iti viruddhatvaṃ hetudoṣaḥ . sādhyasādhanobhayānanvayo dharmyasiddhiśca
sādharmyadṛṣṭāntaḥ, sādhyāvyāvṛttādidoṣaśca vaidharmyadṛṣṭānta iti darśayati .


kṛtasvapakṣapratyakṣīkaraṇārthāśca . anavadhṛtalaghvādidharmatāyāmitarātmakamapīti atathātaiva . asajātīyalakṣaṇavyāvṛttārthaviṣayatāyāmasiddhaṃ pakṣadharmatvamasmān prati
bhavantaṃ ca . tadyathā--

ṇicchayato savvalahuṃ savvaguruṃ vā ṇa vijja+e davvaṃ .
vavahārato tu jujjati bāyarakhaṃdhesu ṇa itaresu ॥ bṛhatkalpa॰ 65


kiñcānyat, svata evānumānanirākṛtasvapakṣapratyakṣīkaraṇārthāśca ete hetavaḥ iti vartate,
asti pradhānaṃ bhedānāmanvayadarśanāt iti prakramya sukhaduḥkhamohānvitā ādhyātmikā bāhyāśca śabdādayaḥ
kāryātmakāstrayāṇāmekakāryabhāvāt, tadārabdhāścākāśavāyvanalāmbhobhūmayo bhūtākhyāstairyagyonamānuṣadaivāni śarīrāṇīndriyāṇi ca tadātmakānidarthāni trayāṇāmekakāryabhāvāt sukhādyanvitānyeva candanaśakalādivat
  ityevamādyanumānasiddhaṃ traiguṇyam anyat sukhaṃ duḥkhamohābhyāṃ laghveva ca ityevamādipakṣaṃ
nirākaroti tasya svapakṣasyānumānanirākṛtasyānyāviditasya sarvalokāpratyakṣasya sataḥ pratyakṣīkaraṇārthā ete
hetavaḥ saṃvṛttā itītthamanumānaviruddhapratijñādoṣodbhāvanavakroktireṣā .
kiñcānyāt, anavadhṛtetyādi yāvadatathātaiva . laghutvāt ityādayo hetavaḥ kimavadhāritārthā
utānavadhāritārthāḥ ? iti sampradhāryametat, laghveva sukhaṃ na guru na calaṃ vā, tathānyeṣāmapi calatvādīnāṃ
calameva gurveva pravṛttiśīlameveti . tatrānavadhāritalaghvādidharmatāyāṃ satyāmitarātmakamapīti laghucalagurvāditryātmakatayaiva pakṣadharmatā syādeṣāṃ tathā sati ityatathātaiva ananyataivetyarthaḥ, itiśabdahetvarthatvāt
tryātmakaikatvādityarthaḥ . asajātīyetyādi yāvadasmān prati bhavantaṃ ceti . athāvadhāritārthā ete laghvādihetavo gurvādyasajātīyalakṣaṇavyāvṛttārthaviṣayāstatasteṣāmasajātīyalakṣaṇavyāvṛttārthaviṣayatāyāṃ viśeṣato'pakṣadharmataiva, mūlatastatrāsmān prati tāvadapakṣadharmatvam . tadyathā--ṇicchayato savvalahuṃti gāthā,

atyantagurutāyāmetadeva patet, saṃyogabhāve'pi patanapratibandhyaviṣahyagurutvāt, tantupratibandhānivāryapātopalavat . yogino'pi ca sutarāṃ patanameva syāt,
śilābaddhaśilāvat . atyantalaghutāyāṃ na kadācidapi patanaṃ syāt . kanyānudaravattu
vyavahāro'yamapekṣākṛto bādaraskandhaviṣayaḥ . evamevāpekṣikalohapiṇḍakārkatūlagurutvalaghutve'navasthitaikatve .
niṣkṛṣya avadhārya cayataḥ jñānataḥ paramārthanayato vā sarvathā laghu sarvaṃ vā laghu na vidyate tathā sarvaguru
dravyam, paramāṇudvipradeśādyasaṅkhyeyāntānāṃ keṣāñcidanantapradeśānāṃ ca skandhānāṃ śeṣadravyāṇāṃ cāgurulaghutvāt, tataḥ paramanantānantapradeśānāṃ bādarāṇāmāpekṣikalaghugurupariṇāmitvāt, vyavahāranayena tu yujyate
laghutvaṃ gurutvaṃ vā anyonyasmāt laghurgururveti . vātaṃ rātīti vātarā badarapramāṇā bādarā vā skandhāḥ sthūlā
ityarthaḥ . ṇa itaresu, netaresu, prāguktaparamāṇvādiṣu sūkṣmeṣvagurulaghutvamevetyarthaḥ .
atyantagurutāyāmityādi nirapekṣaikāntagurutāyāmetadeva patet patanakriyameva syāt na tiṣṭhed
norddhvaṃ gacched gurutvāt, dṛṣṭānto vakṣyamāṇaḥ . syānmatam--patedeva guru yadi pratibandhī na syāt, asti
tu saṃyogaḥ pratibandhī patanasya phalasyeva vṛntamiti, ato viśeṣayāmaḥ --saṃyogabhāve'pi patanapratibandhyaviṣahyagurutvāditi, pratibandhinā yad viṣahyaṃ na bhavati guru tat patedeva, sa cāsya nāsti pratibandhī
tvayaikāntagurutvābhyupagamāt . tantupratibandhānivāryapātopalavat, ekena tantunā pratibandhinā satyapi
saṃyogabhāve tadaviṣahyagurutvāt patatyeva yathopalastathaitat patedeva sukhaṃ laghutvaśūnyagurutvāditi . yogino'pi
cetyādi, yo'pi cāsya yogī pratibandhakastasyāpi ca yoginaḥ pratibandhino gurutvāt tatpatanopacayahetutvāt
sutarāṃ patanameva syāt patedeva tenāpi hi saha śilābaddhaśilāvaditi pātahetutvaṃ draḍhayati . evaṃ
tāvadatyantagurutve patanameva prasaktam . athavā mā bhūdeṣa doṣa ityatyantalaghutvamiṣyate tato'tyantalaghutāyāṃ
na kadācidapi patanaṃ syāt, pātākhyo bhāva eva na syāt tasyotpattikāraṇābhāvāt, tacca kāraṇaṃ gurutvaṃ
patanasya, tadabhāvāt khapuṣpavat na syāt . syānmatam--dṛṣṭaviruddhamucyate gurulaghutvadarśanāt arkatūlo
laghurgururlohapiṇḍaḥ iti dṛṣṭatvāditi . eṣa na doṣaḥ, yasmāt vavahārato tu jujjati ityuktatvādityata āha —
kanyānudaravattu vyavahāro'yamapekṣākṛto bādaraskandhaviṣaya iti, yathā anudarā kanyā ityanyāsāmudaravatīnāmudareṇa sadṛśamudaramasyā nāstītyudaravatyeva anudarā ityucyate vyavahāratastathā bādaraskandheṣu
laghugurutve . yadapi ca lohapiṇḍārkatūlodāharaṇaṃ tadapi tattulyāpekṣikalaghugurutve eva sādhayatītyata āha —
evamevāpekṣiketyādi yāvadanavasthitaikatve . alpavācini kani lohapiṇḍakaḥ palamātrapramāṇo'rkatūla

atha mamātra kim ? dravyaṃ caitadevaṃ laghugurutvāpekṣayā tadeva dṛṣṭam, na guṇāḥ .
sattvādayo guṇāstvime laghutvādilakṣaṇā mayocyante, dravyatā teṣāṃ sandrāve ekatvāpattau bhavati .
ā adyāpi yadi guṇasandrāvo dravyamiṣyate tatastavāpyetaddravyameva, kuto'syāsandrāvaḥ ? sattvādayo guṇā laghutvādilakṣaṇāstatsandrutilakṣaṇaṃ dravyameva, śabdādibhāvena vyavasthānāt, śabdādisvātmavat .
anāpannatadrūpasya asandrutasya śabdādibhāvāpattikālo vyavasthānaśabdenocyata
bhārāllaghīyān palaśatikā tulā, viṃśatistulā bhāraḥ   iti paribhāṣitatvāt . ayaspiṇḍo
gururapi laghurarkatūlo laghurapi gururdṛṣṭa ityanavasthitaikagurutvalaghutvatattve gurulaghutve, āpekṣikatvādasmān
prati na gurutvalaghutve parasparato'nye, tato nāyaspiṇḍārkatūladṛṣṭānto'sti .
itara āha --atha mamātra kimityādi yāvadekatvāpattau bhavatīti . yadi yuṣmatsiddhāntenānavasthitatattve laghugurutve yujyete tato yuktamuktam--asmān pratyasiddhaṃ laghureva iti . tato mamātra kim ?
yat punaretaduktaṃ bhavantaṃ ca pratyasiddham iti tadayuktamuktam . yadapi ca bhavatsiddhāntenoktaṃ tadapi nopapadyate, yasmād dravyaṃ caitadevaṃ laghugurutvāpekṣayā tadeva dṛṣṭamiti na gurulaghvādayo guṇāḥ sattvarajastamāṃsi
ca, laghvādiprakāśādyātmakā guṇāstvime tallakṣaṇā mayocyante, teṣāṃ guṇānāṃ sandrāve saṅgame, tadarthavyaktiḥ
ekatvāpattāviti, tatraitasmin guṇaikagamane dravyatā bhavati guṇasandrāvo dravyam pā॰ ma॰ bhā॰ 5 . 1 . 119
iti lakṣaṇāt, te ca guṇāḥ parasparato'nye, tasmānnāsiddhamityabhiprāyaḥ .
ācārya āha --ā adyāpītyādi yāvacchabdādisvātmavaditi . nanvetatpratipādanameva vartate
ananyatvaṃ guṇānām, tasmādekaikakāraṇam . yadi bhavatā guṇasandrāvo dravyamiṣyate tatastavā'pyetad
dravyameva, na guṇāḥ pṛthak, sandrutānāmevāvasthānāt kuto'syāsandrāvaḥ ? na pradhānāvasthāyāṃ nāpi
vyaktāvasthāyāmasandrāvaḥ, yato'syāsandrāvādadravyatvaṃ syāt . tasmād dravyameva, na pṛthag laghvādayo guṇā
iti . tatrāpi ca pratijñāyate --sattvādayo guṇā laghutvādilakṣaṇāḥ tatsandrutilakṣaṇaṃ dravyameva,
śabdādibhāvena vyavasthānāt, yo yaḥ śabdādibhāvena vyavatiṣṭhate sa so'rtho laghvādilakṣaṇaguṇasandruti
dravyameva, śabdādisvātmavat, yathā śabdādisvātmānaḥ sattvādiguṇasandrutilakṣaṇaṃ dravyameva śabdādibhāvena vyavasthānāt tathā laghugurutvādilakṣaṇāḥ sattvādaya iti .
anāpannatadrūpetyādi yāvaducyata iti cediti . śabdādirūpamanāpannasya sattvasyāsandrutasya
guṇāntarāsaṅgatasya tadanātmakasya svenaiva rūpeṇa sthitasya prāgārambhādārabhamāṇasya ca yaḥ śabdādibhāvāpattikālo yāvadaniṣpannaśabdāditvakāla ityarthaḥ, sā hyavasthā sattvaṃ śabdakāryaṃ prakhyāya śabdātmanā vyava

iti cet, na, pūrvatulyatvāt nāntareṇa pravṛttyādyekatvagatiṃ vyavasthāpatteḥ .
ato yathāhetvaikāntikatvatprayuktalakṣaṇavailakṣaṇyaviśeṣaṇapakṣaviracanayā ta
evānyatvahetavo viparyasanīyāḥ--sukhaṃ mohād gurorananyat, laghutvāt, lohapiṇḍavadarkatūlavat śabdabhāvavyavatiṣṭhamānasukhādivadvā . tathā duḥkhāt pravṛttiśīlādananyat, pravṛttiśīlatvātapravṛttiśīlatvāt, vāyuvadākāśavadityādi . muktvāpi vā lakṣaṇabhedavaila-
tiṣṭhamānam iti vyavasthānaśabdenocyate, anyathā vyavasthitameva śabdādibhāvena syāt sattvamiti .
etacca na, pūrvatulyatvāt, yathā prāguktaṃ laghvādilakṣaṇasattvādyaikyāpattirdravyam, tacca kadācit sattvādipṛthagavasthānābhāvāt tatsandrutilakṣaṇamevoktam, tathehāpi na sa kaścit kālo'sti yaḥ pravṛttiniyamavirahitaprakāśamātrāvasthānopalakṣito yadi pradhānāvasthāyāṃ yadi vyaktāvasthāyāmiti, ata āha --nāntareṇa
pravṛttyādyekatvagatiṃ vyavasthāpatteriti . ādigrahaṇānniyamo gṛhyate, pravṛttiniyamāvantareṇa na vyavasthāpattirasti, ato hetornāntareṇa pravṛttyādyekatvagatiṃ vyavasthāpatteḥ pūrveṇa tulyatvam, iti nāsti
sattvādipṛthaktvaṃ tavāpīti .
ato yathāhetvaikāntiketyādi yāvad viparyasanīyāḥ . etasmādeva sattvādyekatvād yo yo
heturyathāhetu sukhaṃ mohād guroranyad laghutvāt ityādi tvatprayuktaḥ sa sa heturviśeṣeṇāsmatpakṣaṃ sādhayannaikāntiko bhavati . taṃ prati yathaikāntiko bhavati tathocyate --sukhaṃ mohād gurorananyallaghutvāt, yad
yallaghu tat tad gurorananyat, lohapiṇḍavadarkatūlavat, yathā prāgvarṇitamāpekṣikamarkatūlagurutvaṃ
lohapiṇḍalaghutvaṃ ceti tad dvayaṃ sahitaṃ dṛṣṭāntaḥ . śabdabhāvavyavatiṣṭhamānasukhādivadveti laukikārthātikrame'pi tvanmatenaiva dṛṣṭāntāntaramiti . tathā duḥkhāt pravṛttiśīlādananyat, sukhamiti vartate .
kutaḥ ? apravṛttiśīlatvād vāyuvadākāśavaditi pṛthaktvābhāvād darśayati, yathā vāyurākāśaṃ vā
sukhātmakaṃ duḥkhāt pravṛttiśīlādananyat tathehāpītyādigrahaṇād duḥkhaṃ sukhādananyadapravṛttiśīlāt,
pravṛttiśīlatvāt, yadyat pravṛttiśīlaṃ tat tadapravṛttiśīlādananyad vāyvākāśavat . tathā sukhaṃ duḥkhamohābhyāmaprakāśakābhyāmananyat, prakāśakatvāt, ghaṭapradīpādisukhavat . tathā duḥkhaṃ mohādananyadacalāt,
calatvāt, ghaṭaparvatādiduḥkhavat; tathā sukhāt prakāśakādananyat, aprakāśakatvāt, pradīpaghaṭādiduḥkhavat . tathā mohaḥ sukhaduḥkhābhyāmagurubhyāmananyaḥ, gurutvāt, pṛthivyagnyādigurutvavat . evaṃ ca sukhatvād
duḥkhatvād mohatvāt prasādādikāryatvādityādayo'pyananyatvahetava eva . pratyekamitaraguṇasvarūpānanyatvaṃ pratijñāya tattadrūpavinivṛttihetuto yat kiñcid vastūdāhṛtya sādhyam, sarvasya loṣṭāderlaghuprakāśetarādiparasparāpṛthagbhūtaguṇātmakatvāt . tadyathā--śarīrendriyagata ātmaikadeśastadekadeśabhūtābhyāṃ rajastamobhyāmananyaḥ sukhatvā

kṣaṇyaviśeṣaṇapakṣaviracanāṃ bhedalakṣaṇābhimatebhya eva hetubhyo'bhedasiddhiḥ śakyā
āpādayituṃ sphuṭenaiva nyāyādhvanā--sukhaṃ mohādananyat, apuruṣatve'calatvāt,
mohasvātmavat . duḥkhādananyat, aniyamaśīlatvāt, duḥkhasvātmavat . duḥkhaṃ
sukhāt... ...duḥkhasvātmavat .
nanvevaṃ viruddhāvyabhicārivadubhayāniścayaḥ, na, uktatvāt, bhāvitatvācca sadā
lloṣṭavat, sattvarajobhyāmananyo mohatvālloṣṭavat . tathā śarīrendriyagata ātmaikadeśastadekadeśabhūtābhyāṃ
rajastamobhyāmananyaḥ prasādakāryatvālloṣṭavat, evaṃ lāghavaprasavādibhyaḥ . tathā sattvatamobhyāmananyaḥ śoṣatvālloṣṭavat . evaṃ tāpādibhyaḥ . tathā sattvarajobhyāmananyo varaṇatvāt, evaṃ sadanādibhya iti . evaṃ tāvad
yathāhetvaikāntikatvaṃ prati ta evānyatvahetavaḥ ananyatvahetavaḥ ityuktāstvatprayuktalakṣaṇavailakṣaṇyaviśeṣaṇapakṣa-
viracanayā laghvādaya eva .
athavā muktvāpi vā . lakṣaṇabhedahetūnāṃ sukhaṃ mohād guroranyallaghutvād mahālohapiṇḍārkatūlavat
ityādiviśeṣaṇamantareṇa bhedo na śakyaḥ sādhayitumiti tadracanākusṛtiryathā tvayā kriyate tathaiva mayā kṛtā,
kintu tāṃ muktvāpi lakṣaṇabhedavailakṣaṇyaviśeṣaṇapakṣaviracanāṃ sattvādibhedalakṣaṇābhimatebhya eva tvaduktebhyo laghvādihetubhyo'bhedasiddhiḥ śakyā āpādayituṃ sphuṭenaiva nyāyādhvanā bhrāntijananena vinetyarthaḥ .
tadyathā --sukhaṃ mohādananyat, apuruṣatve'calatvāt, mohasvātmavat,  apuruṣatvaviśeṣitaḥ
acalatvāt iti hetuḥ puruṣādacalād vyāvartyate mā bhūdanaikāntika iti . duḥkhādananyat sukhamiti
vartate, aniyamaśīlatvāt, atrāpi  apuruṣatvaviśeṣaṇaṃ draṣṭavyamadhikārāt, duḥkhasvātmavaditi .
tathā duḥkhaṃ sukhādityādi sādhanacatuṣṭayaṃ sukhādananyatvasādhanadvayavadapuruṣatvaviśiṣṭaṃ duḥkhamohayoḥ saṃyoganiṣpannamiti sādhanaṣaṭkaṃ gatārthaṃ yāvad duḥkhasvātmavaditi .
itara āha --nanvevaṃ viruddhāvyabhicārivadubhayāniścayaḥ . yathoktam --yathoktalakṣaṇayordvayorviruddhayornityānityasādhakayorekatra sannipatitayorhetvorekasmin dharmiṇi śabde parasparanivāritavyāptyoḥ śrāvaṇakṛtakatvayoḥ śabdatvaghaṭādidṛṣṭāntayorubhayatra saṃśayo bhavati   iti, tatheha
āvābhyāmuktairanyatvānanyatvahetubhirubhayāniścayo'stu, mā bhūt tvatproktānāmevaikāntikatvamiti .
atrocyate --na, uktatvāt, naiṣa ubhayāniścayo yujyate, asmābhiḥ bhinnātmakatāyāṃ tu ityādi
prakramya sukhaṃ duḥkhādananyat anātmatve satyavaraṇādyātmakatvāt duḥkhasvātmavadityādibhiraikāntikairhetubhirananyatvasya likhitatvāt . athavā noktatvāditi tvatprayuktānāmanyatvahetūnāṃ laghutvādīnāmuktadoṣatvāt sarve'

guṇeṣu sandrāvasya . viruddhāvyabhicāriṇi coktam--pratyakṣāgamabalīyastvāt tata eva
niścayo'nviṣyatenveṣyate pra॰ samu॰ vṛ॰ iti . balīyastvaṃ cāsmaddhetūnāmādyahetubhāvanāt .
pyete'prasiddhasādhyadharmasamanvayavyāvṛttayaḥ, anumānanirākṛtapakṣāḥ, anavadhāraṇe viparyayahetavaḥ, avadhāraṇe
cāpakṣadharmā eveti . tasmādanaikāntikāḥ . teṣāṃ caikāntikā asmaduktā nivartakā eveti na
tulyamāvayoḥ .
itaścātulyamāvayoḥ --bhāvitatvācca guṇeṣu sadā sandrāvasya, bahudhā bhāvitaṃ hi sadā sattvādayo
guṇāḥ sandrutā eva pradhānamahadahaṅkārādisarvāvasthāsu na jātu pṛthagbhūtasamavasthāśceti . kiñcānyat, viruddhāvyabhicāriṇi coktam, viruddhāvyabhicāriṇyapi na parasparanivāritavyāptitvamātrāt saṃśaya eva, kiṃ tarhi ?
pratyakṣāgamabalīyastvāt tata eva niścayo'nviṣyatenveṣyate iti hyuktam, tayorviruddhāvyabhicāriṇoḥ pakṣadharmayoryaḥ pratyakṣīkṛtārthenāgamena balīyān pratyakṣasaṃvādinā pratyakṣeṇāgamena ca janitabalādvā pratyakṣeṇaivāgamenaiva
vā yathāprasiddhi yo balīyāṃstata eva niścayo'nviṣyatanveṣyate ityādivyākhyāvikalpeṣu pratyakṣāgamena ghaṭādiṣu
prasiddhasādhyānityatvānvayasya kṛtakatvahetorbalīyastvāt tato'nitya iti niścayaḥ syāt, na tu śrāvaṇatvasya śabdatve
pratyakṣīkartuṃ śakyo'nvayaḥ śabdatvasyāprasiddhatvāditi, tadvat kimiha sādharmyamiti cet, ucyate --balīyastvaṃ

mā maṃsthāstvadīyā hetavo balīyāṃsaḥ, asmatpakṣasādhanatvāyeto viparivartayituṃ
śakyatvāt . tadyathā--sukhādanyad duḥkham, prasādādyanātmakatvāt, puruṣavat .
mohaśca duḥkhādanyaḥ, tata eva, tadvat . mohādanye sukhaduḥkhe, varaṇādyanātmakatvāt,
puruṣavat .
kiṃ tvānmātrādeva viparivartanam ? trailakṣaṇyāt ? trailakṣaṇyāccet, ādilakṣaṇa-
cāsmaddhetūnāmādyahetubhāvanāt, bhinnātmakatāyāṃ tu ityādi prakramya anātmatve sati avaraṇādyātmakatvādityādibhirādyahetubhiḥ pratyakṣāgamabalīyastvamāpāditam . tasmānna samaṃ nāviti .
itara āha --mā maṃsthāstvadīyā hetavo balīyāṃsaḥ avaraṇādyātmakatvādayaḥ iti . tadabalatvaṃ
ca asmatpakṣasādhanatvāyeto viparivartayituṃ śakyatvāt . tadyathā--pūrvahetavastāvadabalāḥ, yataḥ śakyante
ta ito'pi sutarāṃ puruṣanivṛttyarthamanātmatvaviśeṣaṇādṛte'pi viparivartayitum . tadyathā--sukhādanyad duḥkhaṃ
prasādādyanātmakatvāt puruṣavat, asamarthasamāsenāgamakenāpyarthaṃ gṛhītvā nañivoktyanusāreṇoktam .
mohaśca duḥkhādanyaḥ, tata eva, tadvaditi . caśabdād duḥkhādanyau sukhamohau śoṣādyanātmakatvāt
puruṣavat, tathaiva vyākhyā, dve sādhane samasyokte mohādanye sukhaduḥkhe varaṇādyanātmakatvāt puruṣavaditi tathaiveti . atrocyate --kiṃ tvānmātrādeva viparivartanam ? trailakṣaṇyāt ? iti praśnaḥ . pratāraṇārthabhāvavācipratyayasahitapañcamyantaśabdaprayogamātrāt pakṣadharmasādṛśyāt trailakṣaṇyaśūnyānna parivartanamityabhiprāyaḥ .
syānmatam--na tvānmātrāt, kiṃ tarhi ? trailakṣaṇyāccedevaṃ cenmanyase, tadayuktam; yasmādādilakṣaṇameva
nāsti, iha pakṣadharmatvameva tāvannāsti yadādhāreṇa śeṣadvayam . kathaṃ pakṣadharmo nāstīti cet, yasmād na

meva nāsti, na hyanātmanāṃ nāma dharmaḥ kaścidasti, na duḥkhaṃ na sukhaṃ nānyat .
nanvanyapadārthaviṣayatvād bahuvrīheḥ nāsti prasādādyātmā varaṇādyātmā vā sa
ko'pyanyaḥ syāt saddharmavān . evamapi yathā sthūlaśirā rāhuḥ ityatra asata ākhyā
rāhoḥ śirovyatiriktasya . asadākhyayā vyapadeśivadbhāvaṃ kṛtvā vyavahāro dṛṣṭastathedamapi syāt . tadanabhyupagame dharmadharmisvarūpavirodhau . dharmisvarūpavirodhastāvat—
ātmano'nanyadeva duḥkham, prasādādyanātmakatvāt, ātmasvatattvavat, anyathā sukhānyatvaprasādādyanātmakatvānupapatteḥ . dharmasvarūpavirodho'pi caivameva . tataśca prakṛti-
hyanātmanāṃ nāma dharmaḥ kaścidasti, yadi prasādādyātmā na bhavatītyanātmakaṃ duḥkhamucyate, atha ātmaiva
nāstītyanātmakamityucyate, dvidhāpyasiddhaṃ duḥkhasyānātmakatvaṃ dharmyasiddhyāpatteḥ . kathamiti cet, ucyate —
na duḥkhaṃ na sukhaṃ nānyad mohaḥ puruṣo vā, tvatparikalpitaṃ duḥkhaṃ prasādādyanātmakatvāt khapuṣpavat
syāditi dharmyabhāvādapakṣadharmatvam .
itara āha --nanvanyapadārthetyādi yāvat saddharmavān . nanu bahuvrīheranyapadārthaviṣayatvāt tatsūcanasamāsāntakappratyayāntatvādanātmakaśruteḥ nāsti prasādādyātmā varaṇādyātmā vā citragudevadattavat sa
ko'pi varaṇādibhyaḥ prasādādibhyaścānyaḥ sanneva, nāsaddharmavān dharmī pakṣo bhavitumarhatīti .
atrocyate--naitadupapadyate, bahuvrīherapyanyapadārthaviṣayatvānaikāntyāt, evamapītyādi yāvaddharmadharmisvarūpavirodhāviti . sthūlaṃ śiro'sya sthūlaśirā rāhuḥ, kapo'tantratvād bahuvrīhereva tantratvāt, tasya
cānyapadārthatvavyabhicāraṃ darśayati tadguṇasaṃvijñānapakṣāśrayaṇena, bhavati bahuvrīhau tadguṇasaṃvijñānamapi pā॰ ma॰
bhā॰ 2 . 1 . 662 . 1 . 69, 2 . 2 . 24 iti vacanāt, na hi sthūlaśirolakṣitastadvyatirikto rāhurasti citragavaviśiṣṭadevadattavat, tadeva hi sthūlaṃ śiro rāhuḥ, tadvadasata ākhyā rāhoḥ śirovyatiriktasya . ākhyā vyapadeśaḥ
sthūlena śirasā vyapadeśena citrābhiriva vyapadeśino devadattasya vyatiriktasya, tadvadavyatiriktasyāpi
rāhostayākhyayā vyapadeśivadbhāvaṃ kṛtvā vyavahāro dṛṣṭo'sato'pi tathedamapi syāt . tasya vyapadeśivadbhāvavyavahārasyānabhyupagame uktopapattyā dṛṣṭamimasadākhyayā vyapadeśivadbhāvavyavahāramanabhyupagacchataste dharmadharmisvarūpavirodhau doṣau bhavataḥ . dharmisvarūpavirodhastāvadātmano'nanyadeva duḥkhaṃ puruṣādityarthaḥ . prasādādyanātmakatvāt, bahuvrīhisāmarthyāt prasādādyātmano'nyatvādityarthaḥ . ātmasvatattvavat, puruṣasvātmavadityarthaḥ . puruṣatvāpattiśca duḥkhasya dharmisvarūpavaiparītyam, ato dharmisvarūpavirodhaḥ . kiṃ kāraṇam ? anyathā
sukhānyatvaprasādādyanātmakatvānupapatteḥ, puruṣatvāpattimantareṇa sukhasya duḥkhādanyatvaṃ varaṇādyanātmakatvaṃ

puruṣayorapyekataiva . evaṃ duḥkhamohayorapi .
atha mā bhūdeṣa doṣa ityanātmaviśeṣaṇatvāt tadvattvadvat, tathā sati yathā kim ?
dṛṣṭāntaḥ idaṃ tat iti nidarśayituṃ na śakyate . na hi sukhādanyadasti kiñciduktavadapuruṣam . yacca sukhādananyat tadanātmatve na prasādādyanātmakaṃ na laghvādyanātmakaṃ
ceti nidarśayituṃ na śakyate .
duḥkhasya vā sukhādanyatvaṃ prasādādyanātmakatvaṃ mohasya tābhyāmanyatvaṃ prasādādiśoṣādyanātmakatvaṃ ca nopapadyate bhāvitanyāyatvāt sukhaduḥkhamohānāmaikyavṛttitvasya . tasmāt puruṣasvarūpāpatteḥ prasādādiśoṣādivaraṇādikāryāṇāṃ sukhaduḥkhamohānāṃ dharmisvarūpaviparītateti . kiñcānyat, yo'pi dharmasvarūpavirodhaḥ so'pītthamucyate, tadyathā --dharmasvarūpavirodho'pi caivameva, yathā puruṣatvāpattau sukhādīnāṃ sukhādyātmaparityāgena
dharmisvarūpavirodhaḥ tathā pauṃsnāpattau trayāṇāmaikyāpattau cānyadharmasvarūpavirodhaśca . tataśca prakṛtipuruṣayorapyekataiva, tasmāddhetoḥ puruṣatvāpatterananyatvāpatteśca prakṛtiḥ puruṣādanyā pumān vā prakṛteranya iti nopapadyate . tato'smadabhīṣṭam ekameva kāraṇam ityetad darśanaṃ sādhīyaḥ . evaṃ duḥkhamohayorapi, yathā sukhaṃ
duḥkhādanyat ityetat kiṃ tvānmātrāt ? trailakṣaṇyāt ? ityataḥ prabhṛti yāvat prakṛtipuruṣayorapyekataiva ityuktaṃ
tathā duḥkhaṃ sukhamohābhyāmanyat, mohaḥ sukhaduḥkhābhyāmanyaḥ ityeteṣvapi caturṣu sukhaṃ mohādanyat iti ca
sādhane sa eva grantho yojya iti .
atha mā bhūdeṣa doṣa ityanātmaviśeṣaṇatvāt tvadvat . etaddoṣaparihārārthaṃ yathā tvayā
anātmatve sati avaraṇādyātmakatvāt sukhaṃ duḥkhādananyad mohavat ityādyabhihitaṃ tathāhamapi
anātmatve sati laghutvāt sukhaṃ duḥkhādanyad mohavat ityābravīmīti, ato dharmadharmisvarūpavirodhau prakṛtipuruṣadoṣaśca neti . atrocyate --tathā sati yathā kim ? iti . evaṃ sati yathā kiṃ sukhādanyat
ātmānaṃ muktveti . dṛṣṭāntaḥ idaṃ tat iti nidarśayituṃ na śakyate idaṃ tat sukhāt puruṣāccānyad
vastviti samanvayasyābhāvaḥ, yadanātmatve sati laghutvādidharma tat sukhāt puruṣāccānyaditi vastvantarābhāvāt .
taddarśayannāha --na hi sukhādanyadasti kiñciduktavadapuruṣam ? puruṣavyatiriktaṃ hi sarvaṃ parasparāviviktasukhādisvatattvamevetyuktam . tasmādanyat sukhameva sarvamiti samanvayābhāvaḥ . ata eva cānyatvena pakṣīkṛte
sukhādau puruṣavyatiriktasapakṣābhāvāt sukhāderapi sukhādanyasya vipakṣatvād vipakṣāddhetorvyāvṛttyarthaṃ yaducyate
yacca sukhādananyat tadanātmatve na prasādādyanātmakaṃ na laghvādyanātmakaṃ ceti nidarśayituṃ na
śakyate, na ca mohādi sukhādanyanna bhavatītyaśakyaṃ darśayitumiti vipakṣāvyāvṛttirapi . ato vipakṣa eva
sattvād viruddhāśca te hetava ityabhiprāyaḥ .


atha tu yad vibhaktasvatattvaṃ duḥkhamohābhyāṃ sukhādanyanna bhavati tat prasādādyanātmakamapi na bhavati yathā sukham . tathā sati tathāniyamavat tathāpravartanāt
tathāvyakteśca niyamapravṛttiprakāśātmakaṃ sukhameveti aikyaṃ mohādīnāmabhyupagataṃ
tvayaiveti ko vādārtha ubhayorapi ? tatraiva tvavaraṇādyātmakatvādivad vidoṣā laghvādihetavo'pi sukhādāvapi ca viparihārapakṣīkṛte'pi ca .
paradharmeṇāpi sukhaṃ duḥkhādananyat, calāprakāśakatvāt, avibhaktāśeṣaguṇātmakaloṣṭavat . evaṃ ca sthite sukhaṃ duḥkhādananyat, laghutvādapravṛttiśīlatvāt prakā-

atha tvityādi yāvat sukhamiti . atha mataṃ tava yad vibhaktasvatattvaṃ duḥkhamohābhyāṃ tat sukhaṃ
sukhādanyanna bhavati tat prasādādyanātmakamapi na bhavatīti viviktasvarūpasya sukhasya duḥkhādanyatvāt prasādādyātmakatvācca tadeva śakyate vaidharmyeṇa nidarśayitum . ata eva ca tamaḥ sukhādanyad viviktasvarūpamaprasādātmakamapuruṣaṃ ceti sādharmyadṛṣṭāntaśca syāditi . evamitarasādhaneṣvapi ubhayadoṣaparihāra iti . atrocyate—
tathā satītyādi yāvat ko vādārtha ubhayorapi ? iti . evaṃ sati tena prakāreṇa niyamo'yaṃ yat sukhādanyanna bhavati tat prasādādyanātmakamapi na bhavatyeveti etena prakāreṇa niyamavat sukhamevānanyat prasādādyātmakaṃ bhavati ceti tathā tasya vastunaḥ pravartanāt tathāvyakteśca niyamapravṛttiprakāśātmakaṃ sukhameveti
tadabhyupagamenaivaikyaṃ mohādīnāmāpannamasmin sādhane, etadabhyupagamavacca śeṣasādhaneṣvapi duḥkhādanyat sukhaṃ
mohaśca ityevamādiṣu yad yadanātmatve duḥkhādanyanna bhavati tacchoṣādivaraṇādyanātmakamapi na bhavati ityevaṃ
niyamād vyakteḥ pravṛtteścaikyaṃ mohādīnāmabhyupagataṃ tvayaivetītaretaraikatvābhyupagamaḥ . itiśabdo hetvarthe, ityataḥ
ko vādārthaḥ vādaprayojanamubhayorāvayoḥ ? tvayaivaikyābhyupagamānna vādārthastava mamāpi pratipannārthapratipādanavaiphalyāditi . evaṃ tāvadavaraṇādyātmakatvādihetavaḥ prathamoktānanyatvapakṣasyaiva sādhakā anātmatvaviśeṣaṇā
api nānyatvapakṣasyeti pratipāditāḥ .
tatraivānanyatvapakṣa eva tvavaraṇādyātmakatvādivad vidoṣā laghvādihetavo'pi, nānyatvapakṣe,
tatra sadoṣā evetyabhiprāyaḥ . nanu laghvādayo'nanyatvahetava uktā eva, kiṃ punaranuśayena ? iti, atrocyate —
sukhādāvapi ca na sattvādiṣveva, tatrāpi ca viparihārapakṣīkṛte'pi ca, na yathā tvayā sukhaṃ mohād
guroranyat iti parihārapakṣīkṛte caiva .
paradharmeṇāpidukhaṃ sukhādananyat laghutvāt ityetenāpi, na kevalam anātmatve calatvādevetītthaṃ
viśiṣṭena pratipādanavidhinā ananyatvahetava iti . apiśabdāt svadharmeṇa sukhaṃ duḥkhādananyallaghutvāt ityādibhiḥ sukarapratipādanamevetyarthaḥ . paradharmeṇa tāvat sukhaṃ duḥkhādananyat calāprakāśakatvāt, calamaprakāśakaṃ pravṛttiśīlaṃ duḥkham   iti vacanād duḥkhadharmeṇa sukhaṃ
tato'nanyaditi sādhyate . avibhaktāśeṣaguṇātmakaloṣṭavaditi dṛṣṭāntaḥ prāgupavarṇitaḥ, avibhaktāḥ sukhaduḥkhamohātmakasattvarajastamoguṇātmako loṣṭa iti tritvaikyānatikramācca ta evāśeṣaguṇāḥ, tadātmako loṣṭaḥ

śakatvāt . tatsaṃyogācca, evaṃ mohādapi . paradharmeṇa calatvādaprakāśakatvāt pravṛttiśīlatvāt tatsaṃyogācca, evaṃ mohādapi . evaṃ gurutvādaprakāśakatvāt tatsaṃyogācca,
evaṃ mohādapi . dvābhyāmapyananyat sahitābhyām . eta eva sarva ityanayā diśā
abhyūhyāḥ svaparadharmāḥ prasādādayaśca . itaretarasaṃyogena ca bhaṅgavikalpāḥ saṅkalanīyāḥ . evameva caita eva duḥkhamohayorapi . anye'pyacetanatva... ...śarīrādyāpattitvādiprakṛtidharmaiḥ . ityataḥ kutaḥ saṅkalanā pratyekadvitricaturādisaṃyogadharmānantyāt .
calāprakāśātmakatvād duḥkhādananya iti sa eva loṣṭo dṛṣṭānto bhāvitasukhādyekātmakatvāt . evaṃ tāvat
paradharmeṇa . evaṃ ca sthite'svadharmeṇāpi loṣṭādyarthānāṃ sukhādyekātmakatve sthite'nanyatve laghutvādihetavo'pi
sādhakā iti taddarśayati--sukhaṃ duḥkhādananyallaghutvāt loṣṭavaditi vartate . evamapravṛttiśīlatvāt
prakāśakatvāt . etāni ca catvāri sādhanāni, pratyekaṃ trīṇi tānyeva samuditānyekamiti . atra dvikasaṃyogenāpi trīṇi--laghvapravṛttiśīlatvāt, laghuprakāśātmakatvāt, apravṛttiprakāśātmakatvāditi . evaṃ
mohādapīti, mohāt sukhamananyat ityatrāpi ta eva hetavastāvantaḥ . paradharmeṇa sukhasya duḥkhadharmābhyāṃ
pratyekaṃ dve samudāyenaikamiti trīṇi--calatvādaprakāśakatvāccalāprakāśakatvāditi . pravṛttiśīlatvādityapi,
tatsaṃyogenetarābhyāmapi sapta sādhanāni . evaṃ mohādapīti mohādananyaccalatvādityādibhyastebhya eva .
evaṃ sukhaṃ duḥkhādananyad gurutvādaprakāśakatvāt tatsaṃyogācceti mohadharmebhyastribhyaḥ . evaṃ mohādapīti
tebhya eva mohadharmebhyastribhyo mohādapyananyat sukhamiti . dvābhyāmapyananyat sahitābhyāmiti duḥkhamohābhyāmananyat sukhaṃ laghutvādityādibhyastebhya eva hetubhyohetubhyaḥ, dvitricaturādisaṃyogena tat pratyekaṃ cānugantavyamityata
āha --eta eva sarva ityanayā diśābhyūhyāḥ, na kevalameta eva laghutvādayaścalatvādayo gurutvādayo
vā svaparadharmā hetavaḥ, kiṃ tarhi ? svaparadharmāḥ prasādādayaśca, prasādalāghavādayaḥ śoṣatāpabhedādayo varaṇasadanāpadhvaṃsanādayaśca . itaretaretyādi, dvitricaturādisaṃyogena ca bhaṅgavikalpāḥ saṅkalanīyāḥ .
evameva caita eva duḥkhamohayorapīti sukhāt parasparataścānanyatvaṃ yojyaṃ pratijñānāṃ ca pratyekaṃ dvitrisaṃyogena ceti sukhasya duḥkhād mohād dvābhyāṃ cānanyatayā tisraḥ, evaṃ duḥkhasya tisraḥ, mohasya tisraḥ,
trayāṇāṃ parasparato'nanyatayaikaiveti daśa pratijñāḥ . etāsu sukhadharmā laghvādayaḥ, duḥkhadharmāścalādayaḥ, mohadharmau
gurvaprakāśau, pratyekaṃ dvikādisaṃyogena saptatyadhikaṃ śataṃ sādhanānām . lāghavagaurave tvapanīya prasādādiśoṣādivaraṇādīnāṃ ca hetvagraṃ pañcaṣaṣṭisahasrāṇi pañca śatāni ca ṣaṭtriṃśāni . kiñcānyat, na kevalameta eva
hetavaḥ, anye'pyacetanatvetyādi samāsadaṇḍakamadhye yāvaccharīrādyāpattitvādiprakṛtidharmaiḥ sāmānyabhūtai

nanvevaṃ svavacanavirodhādi, na, tavātmana evopālambhāt, pradhāna... ... ...abhyupagamāt . hetuviruddhatoktāvapyevameva . iti sphuṭameva sukhaṃ sadā vyaktaśabdasparśarūparasagandhamevetyabhyupagamyatāṃ tebhya eva laghvādihetubhyo viyadādivat . svamatena tu
vyaktaśabdasparśarūparasagandhavatpratijñāyāṃ viyadvarjānyudāharaṇāni .
raviśeṣitaiśca apuruṣatve sati sattvāt prameyatvāt sarvagatatvādakṛtakatvādityādi vā yāvat kiñcidihāsti
sarvaṃ tadananyatve trilakṣaṇatāṃ pratipadyate dharmajātamityataḥ kutaḥ saṅkalanā ? na śakyameva saṅkalayituṃ
pratyekadvitricaturādisaṃyogadharmānantyāditi svapakṣasādhanahetusaulabhyaṃ darśayati bhāvitatraiguṇyaikātmakaloṣṭādivastunyāyavyāpitvāditi .
itara āha --nanvevaṃ svavacanavirodhādīti, sukhaṃ duḥkhādananyat iti pratyakṣaṃ sukhaduḥkhayoḥ
pratipuruṣaṃ svānubhavena pṛthaktvasiddheḥ śarīravikārādibhiranumeyatvācca lokaprasiddherabhyupagatatvācca tvayāpi
svavacanena ca sukhaṃ duḥkham iti pṛthaguccāraṇāt svavacanābhyupagamalokaprasiddhipratyakṣānumānavirodhadoṣā ananyatvapratijñāyā iti . etaccāyuktam, tavātmana evopālambhāt, yasmādeva punaḥ svasiddhānta
eva svavacanādivirodha unnīyate tvayā ātmana eva, na mama, māmuddiśyātmano'pariparihāreṇa vacanavakratayocyate . kuta iti cet, ucyate --pradhānetyādi yāvadabhyupagamāt . pradhānamekaṃ sukhaduḥkhamohātmakatvādabhinnaguṇātmakaṃ sāmyena cāvasthitamiti kasyāyaṃ svavacanavirodhaḥ ? tathā parasparamupakurvanti sattvādayaḥ
śabdādibhāvena ca vyavatiṣṭhante pratyekaṃ sukhādyātmaneti sukhāditryātmakatvaṃ na ghaṭādāvekasminneva ceti tvayaivābhyupagatatvādaikyaṃ nānyatvokteśceti kasya svavacanādivirodhadoṣāḥ ? iti svasthena cetasā cintyatām, mama
tu tvaddoṣodbhāvanaparaprayāsatvādadoṣaḥ, evamasmaddoṣotkīrtanadvāreṇa svadoṣotkīrtanamevaitad bhavata iti .
kiñcānyat, hetuviruddhatoktāvapyevameva, yathoktamete hetavaḥ saprapañcāḥ saviśeṣaṇanirviśeṣaṇāḥ
pratijñādoṣodbhāvanadvāreṇa viruddhāvyabhicāryudbhāvanadvāreṇa caite'smatpakṣasyānanyatvasya sādhakā iti tathā hetuviruddhatāpyanyatvapakṣe prāgvyākhyātasamanvayavyāvṛttyabhāvavidhinā ananyatvapakṣa eva darśanāditi .
tadupasaṃhārārthamāha --iti sphuṭamevetyādi yāvad viyadādivaditi, itiśabdopasaṃhārārthatvāt .
yadabhilaṣyate tvayā pradhānaṃ nāma guṇasāmyāvasthānaṃ kiñcidastīti tannābhilaṣaṇīyam . sukhaṃ sadā vyaktaśabdasparśarūparasagandhamevetyabhyupagamyatāṃ sphuṭameva, kimanyāpadeśena paradoṣābhidhānena vā ? tattvavādinaiva bhavitavyamṛjunā . tebhya eva laghvādibhyo hetubhyo viyadādivat, yathā ākāśavāyyagnyabbhuvaḥ
pañca mahābhūtāni vyaktaśabdādibhāvāni tathā sukhamiti laghvādibhya eva hetubhyaḥ pṛthivyāmiva śabdādayaḥ
pañcāpi śeṣeṣvapi caturṣu bhūteṣu vyaktā ityabhyupagamyatām . pariṇativiśeṣāttu hiṅgugandhavat sūpe lavaṇarasavaccāpsu kasyacideva pratyakṣatā śabdāderna śeṣasyābhibhavādibhiriti . paramatenaivaitaduktam . svamatena tu vyaktaśabdasparśarūparasagandhavatpratijñāyāṃ viyadvarjānyudāharaṇānīti, sparśarasagandhavarṇavantaḥ pudgalāḥ

trayaviṣayasamanvaya... ... ...vītānāṃ vyavahārasamprasiddha... ... ...hetutvāvadhāraṇārthānāṃ cāvītānāmatathārthatvāt samastatantrārthavighaṭanameva .
tatvārtha॰ 5 . 23 iti sāmānyena aṇavaḥ skandhāśca tattvārtha॰ 5 . 25 mūrtatvāt pṛthivīvad vāyvādayo'pi . śabdabandhasaukṣmyasthaulyādayastu skandheṣveva pudgaleṣviti . ākāśasyāvagāhopakārasya naite dharmāḥ
santīti vādaparameśvaramatam, ato viyadvarjānyudāharaṇāni ityuktam .
itthaṃ sukhaduḥkhamohānāṃ jātyantaratvāsiddhirāpāditā . tasmādeva ca vītāvītānāṃ sukhāditraiguṇyakāraṇapūrvakatvānumānasyānumānābhāsatetyata āha --trayaviṣayasamanvayetyādi yāvad vītānām, vyavahārasamprasiddhetyādi yāvacca hetutvāvadhāraṇārthānāṃ cāvītānāmatathārthatvāditi . teṣāṃ vītāvītānāṃ lakṣaṇaṃ tadyathā—
prāganumānaṃ saprabhedaṃ vyākhyāya teṣāṃ yadetat sāmānyato dṛṣṭaṃ śeṣavadeṣa heturatīndriyāṇāṃ bhāvānāṃ samadhigame,
tasya prayogopacāraviśeṣād dvaividhyam, vītavīta āvīta iti sāmānyena, viśeṣeṇa tu svarūpād vītasiddhiḥ, yadā hetuḥ

parapakṣamavyapekṣya svenaiva rūpeṇa kāryasiddhāvapadiśyate tadā vītākhyo bhavati . pariśeṣādāvītasiddhiḥ, yadā
nedamato'nyathā sambhavati asti cedam tasmāt pariśeṣato heturevāyam ityavadhārya kāryasiddhāvapadiśyate tadā
āvītākhyo bhavatīti prayogalakṣaṇam, svalakṣaṇaṃ tvasya parapakṣapratiṣedhena svapakṣaparigrahakriyā āvīta iti .
vītasya āvītasya vā bhāvaḥvākyabhāvaḥ pañcapradeśaḥ--pratijñā hetuḥ dṛṣṭānta upasaṃhāro nigamanamiti . tatra sādhyāvadhāraṇaṃ pratijñā, sādhanasamāsavacanaṃ hetuḥ, tannidarśanaṃ dṛṣṭāntaḥ, sādhyadṛṣṭāntayorekakriyopasaṃhāraḥ, pratijñābhyāso nigamanamiti . purastād vītasya prayogaṃ nyāyyaṃ manyante paścādāvītasyeti .
prayogaśca--asti pradhānaṃ bhedānāmanvayadarśanāt, ādhyātmikānāṃ bhedānāṃ kāryakāraṇātmakānāmekajātisamanvayo dṛṣṭa iti candanaśakalādidṛṣṭāntaṃ vakṣyati . sāmānyapūrvakāṇāṃ ca bhedānāmityādi ekajātisamanvayapradarśanārthasukhāditriguṇaikajātisamanvayaṃ kāryātmakānāṃ tatsanniveśaviśeṣatvaṃ pakṣīkṛtya ekakāryatvāt iti hetumāha tathottaratropasaṃhārāt . pañcānāṃ pañcānāmityādivīpsayā vyāptiṃ darśayati . tathā
karaṇātmakānāṃ neyam . prasādādiśoṣādivaraṇādikāryātmakaṃ dṛṣṭaṃ guṇatrayaikajātisamanvitam . tairārabdhānyākāśādīni bhūtāni ekottaraguṇavṛddhyā tatkāryatvāt tatsamanvayācca tatpūrvakāṇi . tathā bāhyānāmapi tairyagyonamānuṣadaivānāṃ tatpūrvakateti . tasmāt traiguṇyasamanvitatvād bhedāstriguṇapūrvakāścandanaśakalādivat . śakalakapālāmatrabhūṣaṇaprabhṛtīnāmiti vyāptidarśanārthaṃ sādhanasya dṛṣṭāntabāhulyam .
itaśca asti pradhānaṃ bhedānāṃ parimāṇāt . ādhyātmikānāṃ kāryakāraṇātmakānāṃ parimāṇaṃ dṛṣṭam .
sāmānyatastrayaḥ sukhaduḥkhamohāḥ, kāryakaraṇaviśeṣataḥ ṣoḍaśa bhāvāḥ pañca bhūtāni ekādaśendriyāṇi cetyādi

rūpaparimāṇam . pravṛttiparimāṇaṃ dvidhā hitāhitaprāptiparihārārthatvāt, dharmādiprayojanatvāccaturdhā, dhṛtisadācāra-kāmasukha-kutūhala-vinivṛttiprayojanaṃ pañcadhā prāṇādilakṣaṇācceti pravṛttiparimāṇam . phalaparimāṇaṃ
dvividham--dṛṣṭamadṛṣṭaṃ ca . adṛṣṭaṃ kāryakaraṇasāmarthyaṃ prabhuśaktiḥ sādhanasānnidhyaṃ vibhuśaktiśceti dvidhā .
evamaśaktistadviparītā dvidhaiva . śaktirdeva-gandharva-yakṣa-rakṣaḥ-pitṛ-piśācāḥ, aśaktirmānuṣa-paśu-mṛga-pakṣisarīsṛpa-sthāvarāṇi . śakteḥ prakṛtiḥ śarīranimittam, aśakterjarāyvaṇḍodbhitsaṃśokāḥ . mātāpitṛbhyāṃ jarāyvaṇḍaṃ
ca, tat ṣaṭkośikam, pṛthivyā udbhijjam, pṛthivyudakasaṃśokāt saṃśokajamityadṛṣṭaphalaparimāṇam . dṛṣṭaphalaparimāṇaṃ karaṇāni pravartamānāni kriyānte sāmānyataścaturṇāṃ śaktyādīnāmanyatamaṃ pratyayaṃ kurvanti . śakti

ruktā . siddhirūhena sādhanaṃ tārakam, śabdena sutāram, adhyayanena tārayantam, vātādīnyādhyātmikānyabhyatītya kriyayā tāraka-sutāra-tārayantānāmanyatamena pramodam, mānuṣādyādhibhautikātyayena tattrayānyatamenaiva
pramuditam, śītādyādhidaivikātyayena tattrayānyatamenaiva modamānam, yadā kuśalasaṃsṛṣṭavyapāśrayāt sandehātikramāt tadanyatamena ramyakam, daurbhāgyātikrameṇa sadāpramuditamityaṣṭau siddhayaḥ . sannihitaviṣayasantoṣāccikīrṣitādarthādūnasya nivṛttirekaiva tuṣṭirupāyanavattvādnavatvād navavidhā tuṣṭiḥ . prakṛtyupādānakālabhāgyakāraṇapūrvaka

puruṣānyatvāparijñānād mādhyasthyalābho'mbhaḥsalilaughavṛṣṭyākhyāḥ śarīraśarīriviśeṣaṇopāyāścatasra ādhyātmikāstuṣṭayaḥ . bāhyāśca viṣayanirvedajāḥ pañca viṣayeṣvarjanarakṣaṇakṣayasaṅgahiṃsādoṣadarśanāt sutārasupārasunetrasumārīcottamābhayākhyā iti nava tuṣṭayaḥ . ekādaśendriyavadhāḥ badhirāndhāghramūkajaḍonmādakuṇikuṣṭiklībodāvartapaṅgutāḥ . pūrvoktebhyaḥ siddhyupāyebhyo viparītanāmāno'ṣṭāvasiddhayaḥ . tathā tuṣṭiviparītanāmāno'

nāmbhasikyādayo nava atuṣṭaya ityaśaktiraṣṭāviṃśatividhā . aśreyaḥpravṛttyahaṅkāramamakārakrodhamaraṇaviṣādāstamomohamahāmohatāmisrāndhatāmisrāḥ pañca viparyayā ityetad dṛṣṭaphalaparimāṇam . itthaṃ rūpa-pravṛttiphalaparimāṇamādhyātmikānāṃ kāryakāraṇātmakānāṃ bhedānāṃ nirdiṣṭam, anena tairyagyonamānuṣadaiveṣvapi saprapañceṣu
jñeyam . tasmāt parimitatvāt saṃsargapūrvakā bhedāḥ, vrīhāviva saṃsṛṣṭā mūlāṅkuraparṇanālakāṇḍaprasavatuṣaśūkapuṣpakṣīrataṇḍulakaṇabhāvāḥ yathā vā śukraśoṇitasaṃsṛṣṭāḥ kalalārbudamāṃsapeśiśarīravyūhabālyakaumārayauvanasthāvirā bhāvā iti .
itaśca asti pradhānaṃ bhedānāṃ kāryakāraṇabhāvāt . śabdādyātmanā vyavatiṣṭhamānāni sattvarajastamāṃsi
prakāśapravṛttiniyamaiḥ parasparārthaṃ kurvanti . sattvaṃ śabdādyātmanāśabdātmanā vyavatiṣṭhamānaṃ tadbhāvāyetarayoḥ pravṛttiṃ
khyāpayati, evaṃ rajaḥ pravartayati, tamo niyamayati . śabdādyārabdhāni pṛthivyādīni ārambhotkrameṇa

dhṛtisaṅgrahapaktivyūhāvakāśadānaiḥ parasparārthaṃ kurvanti . indriyāṇyapyanyonyaviṣayagrahaṇasāhāyakenopakurvanti . yacca
yasya viṣayaṃ prakhyāpayati arjayati pāti saṃskaroti upadhatte vā tat kāraṇamitarat kāryam . sthānasādhanātmaprakhyātyupabhogaiḥ karaṇārthaṃ karoti kāryam, karaṇaṃ vṛddhikṣatabhagnasaṃrohaṇasaṃśokaparipālanaiḥ kāryārthaṃ karoti .
evaṃ bāhyādhyātmikānāṃ daivamānuṣatairyagyonānāṃ saprapañcānāmanyonyopakāraḥ rakṣā-saṅgraha-sevana-pūjana-poṣaṇasthiti-śuśrūṣādivikalpā varṇāśramādīnāṃ yojyāḥ . ekakartṛkā bhedāḥ, parasparopakārakopakāryatvāt, śayanādivat . tasmādasti pradhānamiti .
itaśca asti śaktimadavasthāmātratvācchaktīnām . kāryakāraṇānāmadhiṣṭhitānāmanadhiṣṭhitānāṃ ca
svakāryasamarthāstriṣu kāleṣu śaktayo'vatiṣṭhante . tadyathā--prāk pravṛtteḥ śaktyavasthānamanumīyate pravṛttyupalabdheḥ,
pravṛttikāle'vasthānamapavargadarśanāt, pravṛttyuttarakālāvasthānaṃ pravṛttivyatirekeṇāvasthānadarśanāt . evamādyantavad
vyaktamupalabhya vyaktaśaktyavasthāsti, anavasthitaśakterādyavasānābhāvāt khapuṣpavat, avasthitaśaktereva
tadbhāvād mṛdaḥ piṇḍādibhāvavat . tasmād vyaktaśaktipravṛttyupalabdherasti pradhānamiti .

itaśca asti pradhānam, vaiśvarūpyasyāvibhāgaprāpterdeśakālapramāṇabalarūpapratyāsatteravaśyambhāvyucchedānucchedābhyāṃ ca nivṛtteḥ . jalabhūmyoḥ pāriṇāmikaṃ rasādivaiśvarūpyaṃ sthāvareṣu dṛṣṭam, tathā sthāvarāṇāṃ
jaṅgameṣu, jaṅgamānāṃ sthāvareṣu, sthāvarāṇāṃ sthāvareṣu, jaṅgamānāṃ jaṅgameṣu . jātyanucchedena sarvaṃ sarvātmakam,
deśakālākāranimittāvabandhāt tu na samānakālamātmābhivyaktiḥ, te manyāmahe jalabhūmyorapyetat pāriṇāmikaṃ rasādivaiśvarūpyam, anyeṣāṃ ca bhūtānāmanyapariṇāma iti, evaṃ tadapyanyasyetyavaśyaṃbhāvī avibhāgaḥ .
yatra cāvibhāgastat pradhānam, vaiśvarūpyasyāvibhāgakāraṇapūrvakatvāt, mayūrabarhavaicitryasyeva tadaṇḍakarasapūrvakatvam . tasmādasti pradhānamiti ebhiḥ pañcabhirvītaiḥ samanvayaparimāṇopakāraśaktipravṛttivaiśvarūpyagatyākhyaiḥ
sāmānyasaṃsargaikakartṛśaktimacchaktyavibhāgasaṃjñaṃ pradhānaṃ siddham . ata evaikatvamarthavattvam, parārthatvaṃ saṃhatya

kāriṇāṃ pārārthyācchayanādivat . ataḥ puruṣāstitvamanyatvaṃ tadbahutvaṃ ca puruṣāṇām . pradhānasya ādyantapuruṣārthopalabdhyanantaraṃ nivṛttiḥ vrīhyudakagatyā raṅganartakīvadveti pradhānapuruṣasaṃyogavibhāgāvittham . iyatparijñānaphalaṃ ca śāstram .
tathā saṃvyavahāraprasiddherityādi yāvadāvītānāmiti vyākhyātaṃ draṣṭavyam . eteṣāmeva pañcānāṃ
vītānāṃ pariśuddhyarthāḥ pañcaiva āvītāḥ . evamebhiḥ pañcabhirvītaiḥ pradhānasya parigrahaṃ kṛtvā punarāvītaiḥ
kariṣyāmaḥ . parapakṣapratiṣedhena svapakṣaparigrahakriyā āvītaḥ ityapadiṣṭaṃ purastāt . tasyāsya pratipakṣāḥ sarvaikāntinaḥ puruṣeśvarāṇupravādāḥ vikārapuruṣā vaināśikāśca . teṣāṃ vaināśikapratiṣedhamagre vakṣyāmaḥ, kasmāt ?
kiñcid vaināśikā hītara ityataḥ prabhṛtyupakramya anupalabdhernāstīti dvitīyasya śiraso'nabhyupagatasyāsata utpattyabhāvād vyabhicāraprasaṅge gate yāvadanāgate'pi kāle na bhaviṣyatīti .
kiñcānyat, yadi vyaktasyāsata utpattirbhavati arthārthibhistṛṇapāṃśuvālukāḥ muktāmaṇirajatasuvarṇāni kriyeran, kasmāt ? abhāvakriyā gurukāryā bhāvakriyā laghvīti . na tvevaṃ kriyate, tasmādayuktamityādi yāvaduktottaratvādasamyagvidhiḥ . kiñcānyat, yadi vyaktasyāsata utpattiryonyabhāvādekatvaprasaṅgaḥ, pradhānābhāvāt sāmānyamātramidaṃ vyaktaṃ nirviśeṣamityetat prasajyeta . kasmāt ? sāmānyapūrvakatvād
viśeṣāṇām, sāmānyapūrvakā hi loke viśeṣā dṛṣṭāḥ, tadyathā--kṣīrapūrvakā dadhimastudrapsanavanītaghṛtāriṣṭakilāṭakūrcikābhāvāḥ . na tvasati bhāvaḥ kaścidasti yatpūrvakā vyaktaviśeṣāḥ syuḥ . tasmāt
sāmānyamātramidaṃ vyaktaṃ nirviśeṣamityetat, na tvidaṃ tādṛk . tasmād nedaṃ vyaktamasata utpadyate . na cedaṃ
sata utpadyate . pāriśeṣyāt pradhānādevedaṃ vyaktamutpadyata ityetad yuktam . tasmādasti pradhānamiti . eṣo'nvayavītasyāvītaḥ .

kiñcānyadityādi tadeva yonyabhāvādanavasthāprasaṅgaḥ, parimāṇasya saṃsargapūrvakatvāvinābhāvādityarthaḥ . pradhānābhāvād niṣparimāṇamidaṃ vyaktamavyavasthitamityetat prasajyeta . kasmāt ? satāṃ hyarthānāṃ
loke parimāṇaṃ dṛṣṭaṃ tulāmāna-hasta-vyāma-rajjvātmopacayaiḥ, na tvasati bhāvaḥ kaścidasti yaḥ pratipadyamānaḥ
parimāṇe'vatiṣṭheta . tasmād niṣparimāṇamidamavyavasthitamityetat prasajyeta, na tvidaṃ tādṛk, tasmād nedaṃ
vyaktamasata utpadyate . na cedaṃ sata utpadyate . pariśeṣataḥ pradhānādevedam . tasmādasti tat .
kiñcānyat, ekajātisamanvayābhāvaprasaṅgāditi tadeva . sthālīghaṭetyādi dṛṣṭāntaviśeṣaḥ sāmānyaviśeṣotthāpanārthamucyate . atra paro brūyāt--viśeṣamātrasya darśanādasata utpattiḥ, tadyathā --ākāro
gauravamityādidharmabhedāditi . tatrottaram --tādrūpyeṇopakārādadoṣa iti dharmabhedapariṇatyā lokavṛttāntanayanādityupakārabhedapradarśanāt kāryakāraṇabhāvavītasyāvītatvaleśaṃ ca spṛśatīti tasmādeva granthādavagantavyaṃ
yāvat purastād vyākhyātam, yathā --tairyagyonamānuṣadaivāni parasparārthaṃ na kurvīranniti . tatra
yaduktaṃ bhūtānāṃ tatsamūhānāṃ ca vyāvṛtterviśeṣamātramidaṃ vyaktam, tasmādasata utpadyate iti, etadayuktamiti

punarasatsamanvayāśaṅkāṃ nirasya prapañcena yāvat tasmād yuktametat--yonyabhāvād bhedaprasaṅga iti .
eṣo'nvayavītasyāvītaḥ prasaṅgo vyākhyātaḥ . ācāryeṇāpi tathaiva vyavasthā-tulyajātisamanvayādītyuktaṃ
tenaiva krameṇa ādigrahaṇāt trayaḥ śeṣā apyāvītāḥ sūcitāḥ .
tatra kāryakāraṇavītasya āvītastāvat --kiñcānyat, kāryakāraṇayośca vyaktamidaṃ dvidhā
kṛtvā kāryarāśiṃ kāraṇarāśiṃ ca kṛtvā na asata utpattiḥ sambhavati iti vākyaśeṣaḥ, kramayaugapadyapravṛttyasambhavāt . parasparārthātmalābhatvāt kāryakāraṇayoranyonyānurūpātmalābhābhāvaḥ . ataḥ krameṇa
pravṛttyabhāvaścakrākṣavat asattvādasadvādinaḥ . tathā yugapadapyabhūtavinaṣṭayoranapekṣatvāt kharaviṣāṇavat
kriyādimadhyāvasāneṣu asattvādeva pravṛttyasambhavaḥ . yadārabhyate tat kriyate niṣṭhāṃ ca gacchatīti loke
dṛṣṭam, tat parasparāpekṣāmantareṇa na sambhavati cakrākṣavadityuktam . tasmāt kramayaugapadyapravṛttyasambhavā-
dakāryakāraṇatvaprasaṅgaḥ . kāryakāraṇabhūtaṃ caitad vyaktam . tasmānnedamasata utpadyate . pariśeṣataḥ pradhānādevedamiti kāryakāraṇavītasyāvītaḥ . kiñcānyat, nirbījamakasmādutpadyamānaṃ vyaktamanekadeśatvād bhedānāmasambaddhamutpadyeta, sambaddhaṃ cotpadyate, tasmānnedamasata iti śaktivītasya āvītaḥ . śeṣastu prasaktānuprasaktavicāreṇa saṃsthānamādimaddharmamātraṃ śabdādīnāṃ vināśyavināśinām, evaṃ liṅgamādimaddharmamātraṃ sattvādīnāṃ
vināśyavināśinām, tasmin vikārasaṃjñā  , tatra yaduktaṃ vikārasya vināśitvāt
pradhānasya vināśitvam iti etadayuktam, guṇavyatiriktaguṇapravṛttikāraṇābhāvādākasmikyāḥ
pravṛtterabhāvāccetyādibhiḥtyādiḥ pratyabhijñānārthakriyāhetukāryaniyamādibhiśca hetubhiratyantāsadutpattivināśapratiṣedhārthaḥ
sarvo grantho vaiśvarūpyāvibhāgagativītasyāvīto draṣṭavya iti . evameṣāṃ pradhānāstitvaikyādisādhanārthaṃ vītānāṃ
tatsadbhāvasya anyathā vyaktāsambhavasya vā darśanena tryātmakayonihetutvamavaśyamityetadavadhāraṇārthānāṃ cāvī

anyaḥ punarāha--na sarvasarvātmakatvaparigraho nyāyyaḥ, anyathā bhavanadvaitaparigrahād vidhyubhayanayaikāntopapatteḥ . sannidhirna hi sannidhimātravṛttirasti anāpannatvādanāvirbhūtatvādapravṛttatvādaniyatatvāt . anāpannatvādibhyo nāsti vandhyāputravat sannidhiḥ, padyativartatyarthapravṛttatvādeva sattāyāḥ . na hi dravyādisadbhedavat
padyativartatyoḥ sattāviśeṣatvena upādānam, sattārthāḥ  ityaviśeṣeṇa vacanāt .
tānāmatathārthatvamuktavidhinā pratipāditam, ekatvaṃ puruṣavadapariṇāmitvaṃ ca sukhādīnām . tata ekatvāt
puruṣavadapariṇāmitvādatathārthatvaṃ ceti . tasmādatathārthatvādanumānābhāsatvādete'rthā nopapannāḥ, tadyathā—
bhinnaguṇatvaṃ vaiṣamyātmakatvaṃ vipariṇāmaḥ punaḥ sāmyāpattiśceti . tadanupapatterjagatsargasaṃhārakalpanā nirmūlā
pradhānābhāvāt . tannirmūlatvāt puruṣārthena hetunā prayuktā pravṛttirityetadapi vitatham, tadvitathatvāt tadviṣayaḥ
pratyayo'pyajñānameva, tadajñānatvāt jñānaprāpyapuruṣārthābhāvo'pīti samastatannrārthavighaṭanameveti kimavaśiṣyate
vārṣagaṇe tantre ? subhāṣitābhimatastyājyo'yamanupapannaparokṣārthavādaḥ . yadyupapadyeta parokṣārthamapi taṃ gṛhṇīyāma,
na tūpapannaḥ . tasmāt sarvasarvātmakatvaparigraha eva nyāyyaḥ .
anyaḥ punarityādi . na sarvasarvātmakatvaparigraho nyāyyaḥ, anyathā bhavanadvaitaparigrahād
vidhyubhayanayaikāntopapatteḥ . tatra bhavati bhāvadvaitam, bhavato bhāvasya bhāvyabhavitṛtvābhyāṃ bhedābhyāṃ
bhāvopapattiḥ ityetat pratipādayiṣyate . na tvevaṃ yathānantaradūṣitaṃ sannidhyāpattibhavanadvaitam . tatra tāvad
yaḥ sannidhirna hi sa sannidhimātravṛttirasti, kutaḥ ? anāpannatvāt, āpattiranāvirbhūtasyāvirbhāvaḥ,
tata āha --anāvirbhūtatvāt, anāvirbhavanamapravartanam, apravartanaṃ cāniyamaḥ . athavā āpattirvipariṇāmo
bhāvāntareṇopalabdhiḥ, āvirbhāvo vyaktiḥ, pravṛttiḥ santataḥ pariṇāmaprabandhaḥ, niyatasvarūpatvamavigatadravyārthabhāvasthitiḥ, ebhyo viparyayo'nāpannatvādiḥ, tebhyo hetubhyo'nāpannatvādisvarūpebhyo nāsti vandhyāputravat
sannidhiḥ . ādigrahaṇādapravṛtteravyakteraniyaterityādibhyaḥ . ataḥ sannidherasatparyāyatvāt sannidhibhavanābhāvaḥ . nanūktam --astibhavatyādiṣu asti-vartatī sannidhivācinau, bhavati-vidyatī sāmānyabhavanavācinau, padyatirāpattibhavanavācī   iti, satyamuktam, ayuktaṃ tūktam, astyādīnāṃ
sannipātaṣaṣṭhānāṃ sattārthavācitvāt sarve'pyamī sattārthamevāviśeṣeṇa bruvate . sā ca sattā padyati-vartatyekārthaivetyata āha --padyati-vartatyarthapravṛttatvādeva sattāyāḥ . syānmatam--sadviśeṣadravya-guṇa-karmavad
vartatipadyatyorupādānaṃ sattāviśeṣatveneti . etaccāyuktam, yasmād na hi dravyādisadbhedetyādi yāvadupādānamiti gatārtham . kiṃ tarhyupādānam ? ucyate--astyāditulyārthatvena . kuto jñāyate iti cet, sattārthā
ityaviśeṣeṇa vacanāt, asti-bhavati-vidyati-padyati-vartatayaḥ sannipātaṣaṣṭhāḥ sattārthāḥ  
ityaviśeṣeṇoktatvāt siddhasenasūriṇā .


yadyapi cāpattibhavananirūpaṇaṃ pradhānameva bhavati mahadādivikārāpattyā, tena
kila bhūyata iti tadapi na, tasyāpi bhāvyamānatvād bhāvayitāramantareṇānupapatteḥ
anāpannasya ca asattvāt, asvatantratvāt, śabdādivat .
bhavati kartā yaḥ svatantraḥ, pravartanavṛttatvāt, tathābhavanavṛttatvāt tantupaṭavat .

evaṃ tāvat sannidhibhavanaṃ nāstyeva nirūpaṇānupapatteḥ . āpattibhavanamapi nāsti, kathamiti cet,
yadapi cāpattibhavananirūpaṇaṃ sāṅkhyaiḥ kriyata iti vākyaśeṣaḥ . pradhānameva bhavati mahadādivikārāpattyā, yasmāt tena kila bhūyata iti, itiśabdahetvarthatvād mahadādibhāvamāpadyata ityasmāt kāraṇāt
pradhānameva bhavati, tenaiva bhūyate sattvādimayatvād viśvasyeti . kilaśabdaḥ kṣepe, evaṃ kila teṣāṃ matamiti,
sa ca kṣepo'nupapadyamānatvāt . kathamiti cet, ucyate --tadapi na, tasyāpi bhāvyamānatvād bhāvayitāramantareṇa bhāvyatvānupapapatteḥ, svata eva na bhavatītyarthaḥ . bhāvyamānatvaṃ ca vakṣyamāṇopapattikatvāt siddham . tacced vyāpṛtaṃ dvitīyena vyāpṛtatareṇa vinā na pravartitumarhati, anāpannatvāt, anāpannasya ca sannidhimātrasyāpāditāsattvāt . tasmādanāpannasya ca svata evāpattyabhāvāttaduktāpattibhavanaṃ
nopapadyata iti . kiṃ kāraṇamanupapannamiti cet, asvatantratvāt, anyatantraṃ hi tat pradhānākhyamacetanatvāt . ko dṛṣṭāntaḥ ? śabdādivat, yathā śabdādayaḥ sattvarajastamomayatvādasvatantrāstadātmakena pradhānena
bhāvyante'nyena vyāpṛtā api vyāpārayitrā tathā pradhānamapi .
tasmāt tato'nyo bhavati mukhyaḥ . ko'sau ? yaḥ kartā . kaḥ kartā ? ata āha --yaḥ svatantraḥ .
kasmāt ? pravartanavṛttatvāt, pravartayataḥ kriyā pravartanam, tena pravartanena vṛttatvāt pravartayitṛtvena vṛttatvādityarthaḥ . pravartayaddhi kāraṇaṃ tadbhāvamāpadyate, śabdādi yathā pravartayat sattvarajastamolakṣaṇaṃ kāraṇaṃ śabdādibhāvamāpadyate tvanmatena . tathābhavanavṛttatvāt, tena pravartyamānarūpeṇa bhavanam, tena vṛttatvāt pravartayitāramantareṇābhavanādavṛttatvāt, tantupaṭavat, yathā tantavaḥ paṭaṃ pravartayantaḥ paṭasya kāraṇamityucyante paṭaśca
tantukāryaṃ taiḥ pravartyatvāt . nanvete pradhānaśabdādipaṭādidṛṣṭāntā advaitavādaṃ samarthayantīti, ucyate--pravartayitṛtvamātrasādharmyāt tadabhyupagamya bhedena nidarśyate, anyathā puruṣādivadadvaitābhyupagame vidhyubhayaikāntotthānābhāvāt . bhāvyabhāvakabhedaprasiddheśca abhāvitasyāsattvād vandhyāputravadaṇudharmādayo'pi bhāvyamānā eva
syurityetatsādharmyād dṛṣṭāntāḥ śabdādayaḥ .
yadyevaṃ prastutaṃ dharmādharmāvaṇavo vā kāraṇamastyeveti siddhatvāt kimanumitena kāraṇena iti cet, netyu

dharmādharmāṇvādīnāmapi ca tantvaṃśvādivat pūrvapūrvaśaktatāratamyena sannihitatadvidhaśaktiḥ prativiśiṣṭabuddhiḥ svatantro'bhiprāyapravṛttyāpatteḥ pravartayitṛtvāt kāraṇam,
śaktimatpravṛttinivṛttiviniyogeṣu svātantryāt, adhikṛtapaktṛvat . sambhavanadhāraṇajvalanavikledanavyāpāreṣu sthālīkāṣṭhataṇḍulādīnāṃ pravṛttinivṛttiviniyogeṣu
svātantryāducyate--devadatta eva pacati, tena pacyate, sa pacati, tena pacanaṃ kriyate,
prayojanamātrārthatvāt kriyāyāḥ . sākṣādvā bhavitṛvat, yathā ca sambhavanadhāraṇa-
cyate --dharmādharmāṇvādīnāmapi ca tantvaṃśvādivadityādi yāvat prativiśiṣṭabuddhiḥ . yathā paṭastantupūrvakaḥ, tantavoṃ'śupūrvakāḥ, aṃśavastuṭipūrvakāḥ, tuṭīnāmapi pravartane śaktāstataḥ pūrve pūrve yāvacchatāṇukaḥ,
tato'pi pūrve pūrve yāvad dvyaṇukaḥ paramāṇurityanumīyate śabdādito yāvat pradhānam, tathā aṇvādīnāmapyacetanānāṃ pravartakau dharmādharmau . ādigrahaṇāt kāla-svabhāva-niyatyādivādyantaraparikalpitāḥ . evaṃ pūrvapūrvaśaktatāratamyena īśvaraḥ sannihitatadvidhaśaktiḥ dharmādharmāṇvādipradhānaśabdādestathā tathā tathā viniveśane sannihitā
yasya śaktiḥ so'sti . kātra tadvidhaviniveśanaśaktirmukhyā tasyeti cet, ucyate--prativiśiṣṭā buddhiḥ,
ato'sau prativiśiṣṭabuddhirviśiṣṭabuddhibhyo'pi sthapatikulālādibhyaḥ, pratikartṛ viniveśanapravṛttinivṛttiviniyojaneṣu jñatvāt svātantryācca teṣāṃ bhāvānāmīṣṭe, na te tasyeśate nāpyātmanaḥ na ca parasparam, ajñāsvatantratvābhyām . sa tu prativiśiṣṭabuddhitvāt svatantraḥ, tasyābhiprāyeṇaiva pravṛttimāpadyante dharmādharmāṇvādayaḥ . so'pi
cābhiprāyapravṛttyāpatterna sannidhimātravṛttiḥ, atasteṣāṃ pravartayitā, pravartayitṛtvāt kāraṇaṃ śaktimat sa
eva, teṣāṃ śaktimatāmapi bhāvyatvenāsvātantryāt tasyaiva tatpravṛttinivṛttiviniyogeṣu svātantryāt
jagatsargasthityantarālapralayamahāpralayeṣu, pravartanaṃ prāgaudāsīnyena sthitānāṃ dharmādīnāṃ sṛṣṭeḥ pravartanam, pravṛttānāṃ
punarupasaṃhārād nivartanam, viniyogo daiva-mānuṣa-tairyagyona-sarit-samudrādi-tanu-karaṇādyavayavavibhāgavinyāsaḥ,
viṣṇumanvādīnāmadhikṛtapuruṣāṇāmapi ihatyaparameśvarābhiprāyānurodhena pravartamānādhikṛtarājasthānīyādipuruṣāṇāmiva tasyaiva pravartayitṛtvāt . atastatsādharmyapradarśanārthamāha --adhikṛtapaktṛvat . tadvyākhyānārtham—
sambhavanadhāraṇetyādi yāvat prayojanamātrārthatvāt kriyāyā iti . yathā hi rājñā niyuktaḥ sūpakāraḥ
sthālīkāṣṭhataṇḍulādīnāṃ sambhavanadhāraṇajvalanavikledanavyāpāreṣu pravṛttinivṛttiviniyogeṣu svātantryāt
tattadātmā bhavati tatheśvara iti . athavā kartṛkarmakaraṇādhikaraṇasampradānāpādānāni pratikārakaṃ pacādīnāṃ
kriyābhedād yathāsvaśakti svātantryāt kartṝṇi, yathā adhikaraṇaṃ sthālī nidarśanamātraṃ sambhavanadhāraṇe kurvatī
pacati ityucyate, jvalanaṃ kurvanti kāṣṭhāni pacanti ityucyate, adhiśrayaṇodakāsecanataṇḍulāvapanaidho'pa

rohaṇādisamarthaṃ tathā bhavat pṛthivyudakādi vrīhirjāyate bhavati ca bhavati . sattvatamaḥprakāśaniyamapravṛttisattve'pi pravartayitṛtvād rajobhavanavadvā . dṛṣṭāntabāhulyapradarśanaṃ
pratisiddhāntaparidṛṣṭādṛṣṭādeḥ pravartayitṛtvakhyāpanārtham .
karṣaṇādikriyāḥ kurvan devadattaḥ pacati ityucyate, ityādi pratikārakaṃ svātantrye satyapi upakramaprabhṛtyapavargaparyavasānāsu kriyāsu tasyaiva svātantryāt sambhavanādipratyakṣatāyāmapi pacanaśaktimatāmapyadhikaraṇādīnāṃ devadattasya pravartayitṛtvādevocyate devadatta eva pacati iti, nānyāni anīśvaratvāt . tāṃ mukhyāṃ kartṛśaktiṃ
darśayati --tena pacyate tṛtīyayā kartari vihitayā sa pacatīti vā prathamayā tatra vihitatippratyayasamānādhikaraṇatayā . punarapi sphuṭīkaraṇārthamāha --tena pacanaṃ kriyata iti yāvaduktaṃ bhavati tāvaduktaṃ bhavati
tena pacyate sa pacati iti . kutaḥ ? prayojanamātrārthatvāt kriyāyāḥ, prayojanaṃ paravyāpāraṇam,
vikledavyāpāraṇārthāḥ sambhavanajvalanādikriyāḥ, tāsāṃ ca sarvāsāṃ devadattāyattatvāt sa pacati tena
pacyata ityuktam .
dṛṣṭāntāntaramāha sphuṭīkaraṇārthaṃ vyāpitvapradarśanārthaṃ ca --sākṣādvā bhavitṛvat . tadvarṇanam --yathā
ca sambhavanetyādi yāvad bhavati ca bhavati, na kevalaṃ pacatyādibāhyakriyāviṣayameva prayojyatvam, kiṃ
tarhi ? vrīhyādibhavanādyantaḥkriyāviṣayamapi prayojanam . tathā bhavat pṛthivyudakādi bāhyaṃ vrīhirjāyate
bhavatītyantarbhavanam . sambhavanadhāraṇasamarthā pṛthivī, rohaṇasamarthamudakam, ādigrahaṇād varddhanasamarthā
vāyukālādayaḥ, taiḥ kāritasya vrīhibhavanasya pratyakṣatāyāmapi satyāṃ vrīhirjāyate bhavati antaḥsanniviṣṭasvātantryāt tasyaiveśvarasya prayojakatvāducyate --bhavati ca bhavatīti, bhavanamapi bhavadeva bhavatīti svarūpamātra-
lābho'pi tadvaśādityarthaḥ .
athavā prastutapradhānakāraṇavādisiddhamevedaṃ nidarśanam --sattvatamaḥprakāśetyādi yāvad rajobhavanavadvā . yathāsaṅkhyaṃ sattvasya prakāśapravṛttistamaso niyamapravṛttiścāstyevetyuktaṃ sattvaṃ śabdātmanā
pravartamānamityādiparasparopakāravīte, prakāśādilakṣaṇasya sattvasya pravṛttirguruvaraṇalakṣaṇasya tamasaśca
pravṛttiryathāsaṅkhyam itarayoḥ khyāpayati vyavasthāpayati iti vacanāt . rajastu pravṛttilakṣaṇameva pravartakamiṣṭaṃ
viśeṣataḥ, satyapi pravṛttisāmānye karoti pravartayati iti vacanāt . tathā adṛṣṭāṇvādibhūtakālādipravartamānasāmānye'pīśvara eva pravartayitṛtvāt kāraṇamiti . dṛṣṭāntabāhulyapradarśanaṃ pratisiddhāntaparidṛṣṭādṛṣṭādeḥ pravartayitṛtvakhyāpanārtham, siddhāntaṃ siddhāntaṃ prati pratisiddhāntaṃ teṣu teṣu vaiśeṣikādisiddhānteṣu kalpitānāṃ parito'numānairdṛṣṭānāmapyadṛṣṭāṇupradhānaviṣṇvādīnāṃ pravartayitā īśvara iti dārṣṭāntikopanayanāt .


iti sa eva bhavati, sarvavyaktipravṛttyātmakatvāt . evameva cāsyāṣṭamūrtitocyate .
itarathā adṛṣṭāṇupradhānādeḥ pravṛttiphalaprakarṣāpakarṣau na syātām . dṛṣṭau ca tau .
tayorato na vimardakṣamaṃ kāraṇamastīśvarakāmacāreraṇādṛte .
tanukaraṇabhuvanasādhanāya pravṛttāni adṛṣṭāṇupradhānādīni viśiṣṭacetanādhiṣṭhitā-

iti sa eva bhavati, itthamīśvara eva bhavati paramārthataḥ . sarvavyaktipravṛttyātmakatvāt,
sarvāsāṃ vyaktīnāṃ pravṛttaya ātmā'sya sarvavyaktipravṛttyātmakaḥ tadviśiṣṭabuddhiśaktyāvāsarūpatvāt tāsām,
evameva cāsyāṣṭamūrtitocyate kṣiti-jala-pavana-hutāśana-yajamānā-''kāśa-soma-sūryākhyāṣṭamūrttitāsya
svaśaktyāvāsarūpatvāt tāsu sa eva bhavati sā sā ca .
kiñcānyat, pravṛttiphalaprakarṣāpakarṣābhāvaprasaṅgādīśvara eva kāraṇaṃ nādṛṣṭādi na pradhānādītyata āha —
itarathetyādi yāvad dṛṣṭau ca tau . yadyadṛṣṭāṇvādeḥ pradhānādervā pravṛttayaḥ phalāni vā syuḥ kriyāṇāṃ pūrvakṛtakarmaphalapreritānāṃ tadanurūpatvāt phalānāṃ ca phalapreritakarmānurūpatvād manuṣyanirvartanīyā eva svabhāvamārdavā

nyeva pravartante, sambhūyaikārthakāritvāt, takṣādhiṣṭhitarathadārugaṇavat . tathā
acetanatvāt sthitvā pravṛtteḥ turyādivat .
cetanānadhiṣṭhitakṣīradadhimeghādivadanekānta iti cet, na, adṛṣṭakartṛkaviṣayapratijñārthāvyatirekāt śabdānityatvasādhane pratijñāntarnītajaladhidhvanyanityatvavat .
dikriyāḥ kṛtvā manuṣya eva punarapi syāt, mā bhūt sarāgasaṃyamādidevagatinirvartanīyakriyāsambandhī tadanurūpavaikriyaśarīrādilabdhyutkarṣabhāvaḥ, tathā bahvārambhaparigrahādinirayāyuḥsaṃvartanīyakarmabhāk tadanurūpaduḥkhaikarasanārakatvanikṛṣṭaphalānubhāvī vā mā bhūt, parasparānurūpaśālibījāṅkurādihetukāryabhāvaprabandhavad viśiṣṭaviśiṣṭabuddhisvatantrakāraṇapreraṇābhāvāt svānurūpakāryakāraṇānubandhasāmarthyābhyupagamācca nādṛṣṭād na pradhānādervaiṣamyaṃ
syāt, dṛṣṭaṃ ca vaiṣamyamadhyayanavidyāgamānadhigamādi, utkarṣāpakarṣayoranyadato na vimardakṣamaṃ kāraṇamastīśvarakāmacāreraṇādṛte, tadabhiprāyasyāpratighātasya pravṛttiḥ kāmacāraḥ, tena preraṇaṃ bhāvānāṃ pravartanaṃ svācārāṇāmapyaniṣṭaphalasambandho durācārāṇāmiṣṭaphalasambandhaḥ, tasmāt sarvamīśvarapravartitaṃ pravartate, nānyathā .
prayogaśca --tanu-karaṇa-bhuvanasādhanāyetyādi yāvat takṣādhiṣṭhitarathadārugaṇavaditi . yathāprakriyaṃ
śarīrāṇīndriyāṇi bhuvanaṃ ca sādhayitumadhitiṣṭhadbhiradṛṣṭaiḥ preritāḥ paramāṇavo vaiśeṣikāṇāṃ pravṛttāni sattvādīni
pradhānena sāṅkhyānāmanyeṣāṃ vā bhūtāni kāla-svabhāva-niyatyādyadhiṣṭhitānītyabhimatāni pravartyāni sapravartakāni
viśiṣṭacetanādhiṣṭhitānyeva pravartanta iti pratijñā . sambhūyaikārthakāritvāditi hetuḥ, sambhūyakāritvaṃ
pūrvapūrvaśaktatāratamyakāraṇānumānokteḥ, paramāṇusattvādayaḥ sambhūya tanvāditvenāvasthitāḥ paraspareṇa sambhūya
gamanābhyavaharaṇasukhaduḥkhānubhavarūpādyupalabdhisattvaguṇādhāratādi kāryaṃ kurvanto dṛśyante, tat siddhameṣāṃ
sambhūyaikārthakāritvam . takṣādhiṣṭhitarathadārugaṇavat, rathārtho dārusaṅghāto rathadārugaṇaḥ, sa takṣṇā viśiṣṭacetanenādhiṣṭhitastathaitāni . tathā'cetanatvāt, tatheti tasyāmeva pratijñāyāṃ acetanatvāt ityupacayahetuḥ, sa eva rathadārugaṇo dṛṣṭāntaḥ, vakṣyamāṇo vā turyādivaditi . tanu-karaṇa-bhuvanānāmacetanatvaṃ ca
siddham . athavā sthitvā pravṛttesturyādivat, yathā turivemaśalākānalikārajjvañcanikāsūtrādīni prāgapravṛttāni kañcit kālaṃ sthitvā pravartamānāni viśiṣṭakuvindabuddhyadhiṣṭhitāni paṭaniṣpattyai pravartante tanukaraṇabhuvanāni tatheti .
cetanānadhiṣṭhitakṣīradadhimeghādivadanekānta iti cet . syānmatam--prativiśiṣṭabuddhinā
kenacidanadhiṣṭhiteṣu kṣīradadhimeghādiṣu sambhūyaikārthakāritvācetanatvasthitvāpravṛttidharmāṇāṃ darśanādanaikāntikatā saṃśayahetuteti . etacca na, adṛṣṭakartṛkaviṣayapratijñārthāvyatirekāt, adṛṣṭo'syāḥ kartā
viṣayaḥ seyamadṛṣṭakartṛkaviṣayā pratijñā, tasyāḥ pratijñāyāstanukaraṇabhuvanadharmikāyāḥ prativiśiṣṭabuddhyadhiṣṭhitatvasādhyadharmaṇaḥ kṣīradadhimeghādidharmiṇāmapṛthaktvāt pratijñāntaḥpātitvād vipakṣābhāve hetuvyabhicārābhāvād

sthitvāpravṛttacetanānadhiṣṭhiteśvaravadanekānta iti cet īśvarasya vā cetanādhiṣṭhitatā tasyāpi cānyādhiṣṭhitatetyanavasthā . na, cetanādhiṣṭhitapravṛttitvasādhyadharmatvāt .
devadattādayastarhi cetaneśvarānadhiṣṭhitāḥ pravartante so'pi veśvarastadvaccetanāntarādhiṣṭhitaḥ . ucyate ca tvayā cetanānāmapīśvarādhiṣṭhānaṃ puruṣavādanirasanāya--ajño janturanīśo'yamātmanaḥ sukhaduḥkhayoḥ .īśvaraprerito gacchet svargaṃ vā śvabhrameva vā ॥ mahābhā॰ vana॰ 30 . 28 iti .
nānekāntaḥ, śabdānityatvasādhane pratijñāntarnītajaladhidhvanyanityatvavat, yathā anityaḥ śabdaḥ
iti pratijñāte kṛtakatvaṃ deśakālābhyāmanavarate jaladhidhvanau puruṣādibhedena cānavarate sāmādiśabde ca
dṛṣṭatvādanekānta iti vacanaṃ tadābhāsacodanam, udanvatsāmādiśabdānāmapyupādānabhedabhinnānām śabdaḥ
iti śrotragrāhyatvābhedena pratijñātānāṃ śabdatvānatikramāt pakṣāntarnītatvāt, tadanityatvaṃ kṛtakatvāvinābhāvi
śabdādanyasya nityasya kṛtakasyādarśanācca jāyate, deśakālopādānabhedabhinnasyābhede'pi satyupalabhyadharmaṇo'nupalabhyatvācchabdavyaktidharmitvācca jātyuttaraṃ ca, tasmādanuttaramiti .
sthitvāpravṛttacetanānadhiṣṭhiteśvaravadanekānta iti cet . syānmatam--yatheśvaraḥ svayaṃ prāgapravṛttān sthitvā pravartayannapi cetanāntareṇānadhiṣṭhitaḥ pravṛttaśca tathā tanvādīni sthitvā pravṛttāni syurityanekāntaḥ . īśvarasya vā cetanādhiṣṭhitatetyādi, evamanaikāntikatvānicchāyāṃ vā cetanādhiṣṭhito'sāvīśvaraḥ
prāptaḥ sthitvā pravṛtteradṛṣṭāṇupradhānādivat, ato'nyeśvaratā grahādhiṣṭhitastrīpuruṣādivat . tasyāpi cādhiṣṭhāturanyādhiṣṭhitatetyanavasthā syāditi . etacca na, cetanādhiṣṭhitapravṛttitvasādhyadharmatvāt, naiṣa doṣaḥ,
cetanādhiṣṭhitapravṛttitvaṃ hi sādhyate dharmaḥ, sa cācetanānāmeva taddharmiviṣayatvāt, cetanānāṃ siddhatvāt
prayojanābhāvācca . tanukaraṇabhuvanasādhanapravṛttādṛṣṭāṇupradhānādīni hyacetanāni dharmīṇi cetanādhiṣṭhitatvadharmeṇa
viśiṣṭāni sādhyanta iti pratijñāviṣayājñānādadoṣa iti .
devadattādayastarhi cetaneśvarānadhiṣṭhitāḥ pravartante, sāmarthyādacetanadharmiviṣayaṃ cetanādhiṣṭhānaṃ
sādhyata iti pratijñāviṣayavyavasthāyāṃ cetanānāṃ devadattādīnāṃ cetaneśvareṇādhiṣṭhānaṃ na prāpnoti, tato devadattādivaccetanānadhiṣṭhitānāṃ tanvādisādhanārthādṛṣṭāṇupradhānādīnāmanekāntaḥ . so'pi veśvarastadvaccetanāntarādhiṣṭhita iti prāptam . ucyate ca tvayā iṣyata eva tvayā cetanānāmapīśvarādhiṣṭhānam, yathā—
ajño janturanīśo'yamātmanaḥ sukhaduḥkhayoḥ .īśvaraprerito gacchet svargaṃ vā śvabhrameva vā ॥ mahābhā॰ vanapa॰ 30 . 28
puruṣavādanirasanāyeti ślokavacanaprayojanamāha, mā bhūt puruṣakāraṇavādaprasaṅgaḥ tadavasthamātraṃtadavasthāmātraṃ tanvadṛṣṭapradhānāṇvādi iti, ata uktaṃ bhavatā ajño janturanīśo'yamiti .


na, prāg viśiṣṭabuddhicetanapratijñānāt, viśiṣṭabuddhitvamapi cāsyārthānāmarthakriyāyogyatvena sanniveśakatvāt .
tanvādīni na viśiṣṭabuddhinā kṛtāni padmanālakaṇṭakamayūracandrakādivat .
na, dadhimeghādivaduktottaratvāt . laghuprakāśaguruvaraṇapravṛttiniyamānāṃ viśiṣṭabuddhipūrvakatā, mithaḥpratyanīkasambhūyaikārthakāritvāt, pācakādhiṣṭhitānalodakaudanasādhanavat . anyonyābhibhavanamithunavṛttitvavipariṇāmāditi cet, na, pariṇāmasyāpi kāryatvāt . dharmāntaraikya... ... ....

atrocyate --na, prāg viśiṣṭabuddhicetanapratijñānāt, prāgasmābhirviśeṣitam--viśiṣṭabuddhyadhiṣṭhitāni tanvādīni . viśiṣṭabuddhitvaṃ cāparādhīnaṃ svātantryam . tat kutaḥ siddhamiti cet, ucyate—
viśiṣṭabuddhitvamapi cāsyārthānāmarthakriyāyogyatvena sanniveśakatvāt, tanvādīni viśiṣṭabuddhipūrvakāṇi arthakriyāyogyatvena sanniviśiṣṭāsanniviṣṭāvayavatvāt, sthānagamanaśayanāsanāhārādiprayojanāni hi tanvādiṣu
kriyante tatkriyāyogyāvayavasanniveśāt sthapatibuddhipūrvakaprāsādavat . tasmādarthakriyāyogyatvenārthānāṃ sanniveśakaḥ sa sthapativat . tasmācca viśiṣṭabuddhiriti .
anaikāntikatodbhāvanārthamāha --tanvādīnītyādi yāvat padmanālakaṇṭakamayūracandrakādivaditi .
nahi praśastaśubhavarṇagandharasasparśasya lakṣmīnilayasya jalāśayālaṅkaraṇasya kamalasya grahaṇadhāraṇopabhogādisādhanabhūte nāle kenacidasūyayā mā grahīt kaścit iti kaṇṭakāḥ kṛtāḥ, nīlotpalanālādiṣvapyatiprasaṅgāt .
na ca mayūracandrakāṇāmindracāpavarṇapratispardhivicitravarṇatā kṛtā kuḍyādiṣu citrakareṇeva kenacid viśiṣṭabuddhinā, citrakaravetanadānādyabhāvaprasaṅgāditi . atrocyate --na, dadhimeghādivaduktottaratvāt, kṣīradadhimeghādivat padmanālakaṇṭakamayūracandrakādīnāṃ tanvādivaccādṛṣṭakartṛkaviṣayapratijñārthāvyatirekādanaikāntika-
tvābhāva ityuktottarametat .
evaṃ tāvat sāmānyena viśiṣṭabuddhipūrvakatoktā, prastutakāpilamatāpekṣayā caivaṃ pratijñāyate --laghuprakāśetyādi yāvat pācakādhiṣṭhitānalodakaudanasādhanavaditi . yathā parasparapratyanīkayoragnyudakayorapratyanīkatvavidhāyinā viśiṣṭabuddhinā pācakenādhiṣṭhitayoḥ satyapi mithaḥ pratyanīkatve tadbuddhivaśavartinoḥ saṃhatyakāritvādodanasādhanaṃ dṛṣṭaṃ tathā laghuguruṇoḥ prakāśavaraṇayoḥ pravṛttiniyamayośca mitho viruddhayorapi saṃhatya mahadādibhāvenaikārthakāritvād viśiṣṭabuddhipūrvakateti . anyonyābhibhavanamithunavṛttitvavipariṇāmāditi cet .
syānmatam--sattvarajastamasāmevāṅgāṅgibhāvaḥ puruṣārthamuddiśya pravṛttānāṃ vaiṣamyavipariṇāmād mahadādi


anvāha ca--eko vaśī niṣkriyāṇāṃ bahūnāmekaṃ bījaṃ bahudhā yaḥ karoti .tamātmasthaṃ ye'nupaśyanti dhīrāsteṣāṃ śāntiḥ śāśvatī netareṣām ॥ śvetāśva॰ 6 . 12
sādhanam, nānyaḥ prayokteti . etacca na, pariṇāmasyāpi kāryatvāt . tadvyācaṣṭe --dharmāntaraikyādi,
pariṇāmo hi dharmāntaraniṣedho dharmāntarāvirbhavanaṃ ca, taddvayabhūtaṃ kāryam, sa tu pariṇāmaḥ kāryatvāt pūrvavat
pratijñārthāvyatirekād rathādivat so'pi viśiṣṭabuddhimadvihitaḥ . tasmādayuktam--svata eva pariṇamante
sattvādaya iti .
anvāha ceti jinamatānusāreṇa . eko'dvitīyaḥ pradhāno vā vaśī jñatvasvātantryābhyām niṣkriyāṇāmajñāsvatantrāṇām, paratantrā jñā api hi niṣkriyā eva . bahūnāmanantānāṃ pradhānāṇvādīnāṃ karmakaraṇasampradānāpādānādhikaraṇapradhānaśaktīnāmanantānāmapi pravartayitṛtvāt svavaśīkartuṃ śaktatvād vaśīti .
ekaṃ bījaṃ pradhānaṃ mahadādivipariṇatyā bahudhā brahmādistambāntānantabhedabhinnajagattayā yaḥ karoti sṛjati
adhitiṣṭhati ātmābhiprāyānurūpyeṇa tathā tathā vyavasthāpayati . tamīśvaraṃ svato bhinnasya bhāvyabhavanasya
pradhānādisaṃjñasya bhāvayitāramātmasthamātmani sthitaṃ kṣityādyaṣṭamūrtisarvagataṃ sarvatra tāsāṃ sadbhāvād ye'nupaśyanti tatprasādādeva tajjñānānusāreṇa yogābhyāsaprasādakrameṇa . ke'nupaśyanti ? dhīrā avicalitayogasamādhayaḥ . ko yogaḥ ?
pratyāhārastathā dhyānaṃ prāṇāyāmo'tha dhāraṇā .tarkaḥ samādhirityeṣa ṣaḍaṅgo yoga ucyate ॥ amṛtanādopa॰ 6
tatrendriyāṇāṃ viṣayebhyo manasaśca pratyāharaṇaṃ pratyāhāraḥ . prāṇāyāmastrividhaḥ--recakaḥ kumbhakaḥ
pūraka iti . tatra recaka āntaraṃ vāyuṃ bahirniṣkāśayati nāsikādvāreṇa . pūrakaḥ bāhyamantaḥ praveśya
pūrayati . kumbhakaḥ pūrṇakumbhavadaspandaṃ vāyuṃ sāmīpyenāvasthāpayati . dhyānamiṣṭadevatācintanaṃ vā . dhāraṇā
yathābhyāsaṃ hṛdayādiṣu pradeśeṣu manaso'vasthāpanam, yathā pūrvaṃ nābhau tato hṛdaye kaṇṭhe nāsikāgre bhruvormadhye
lalāṭe mūrddhanīti . tarkaḥ śūnyāgāragirikandarādyekānte śucau deśe śarīramṛju āyasya dantāgrāṇi jihvāgreṇa
sandhāya palyaṅka-svastika-vīrāsanādyāsanaṃ samapādādisthānaṃ vā āsthāya dhyāyato me samādhirbhavatīti tarkayet
anenetthaṃ kṛtena kriyāviśeṣeṇa āhāra-vihāra-svādhyāyādinā dhyānasamādhirbhavati iti tadupāyavicāra
ūhastarkaḥ . dhyānayogābhiratiḥ samādhirityeṣa ṣaḍaṅgo yogaḥ . anena yogena sarvatra kṣityādimūrtimīśvaraṃ dṛṣṭvā
paścād bhāvitātmā tamātmasthameva paśyati--yadatra mama śarīre kaṭhinaṃ sā pṛthivī parameśvaramūrtiḥ, yad dravaṃ
tajjalam, ūṣmā tejaḥ, calaṃ vāyuḥ, śuṣiramākāśam, yaccaitanyaṃ sa yajamānaḥ, cakṣuḥ sūryaḥ, jihvā somo


ayaṃ vidherubhayabhāk . vidhirvyākhyāto lokavadanapavādapravṛttiḥ, tasya
utsargāt sa vidhīyate, sarvasarvātmakatvād nirapavādaḥ pravartata eva . niyamaḥ
sannidhiprayojyasatorapravṛtteḥ tayorasatsattvāt .
sādṛśyasāmānyaṃ ca śabdārthaḥ, sarvasarvātmakatve'pi ca sṛṣṭyarthavattvād nāvikalpaḥ . vākyamapi ca pṛthak sarvapadam, tasmāt sarvasarvātmakatvādeva . dravyārthabhedo'rthaḥ .
mano vetyanyeṣvapi avayaveṣu yathāsambhavaṃ ye'nupaśyanti te dhīrāḥ śāśvatīṃ śāntimāpnuvanti tenaiveśvareṇa
sāyojyaṃ nirvāṇaṃ mokṣamityarthaḥ . netare pradhāna-puruṣa-niyatyādikāraṇina iti .
nayasvarūpākhyānārthamāha --ayaṃ vidherubhayabhāk, ubhayaṃ vidhiṃ niyamaṃ ca bhajata ityubhayabhākū .
vidhirvyākhyāto lokavaditi pūrvamiti smārayati . punaḥ saṅkṣepeṇa vyācaṣṭe --anapavādapravṛttiḥ, na
kañcidarthamayamapaharati kiṃ na etena yadi sāmānyaṃ yadi viśeṣaḥ ? ityādi, tasya vidherutsargād vidhānāt sa vidhirvidhīyate, kasmāt ? sarvasarvātmakatvād nirapavādaḥ pravartata eva, pravartate, na kvacid
vyāhanyate, ayaṃ hi nayaḥ sarvaṃ sarvātmakam itīcchati yat prāk sūcitaṃ sannidhyāpattivyākhyāne tadevātrāpi
vakṣyate, niyamaḥ sannidhiprayojyasatorapravṛtteḥ, yāvetāvanantaroktau sannidhirbhavati āpattibhavanasahāya
īśvarapravartyo vā prayojyaḥ pradhānādṛṣṭāṇvādirbhāvaḥ tayordvayorapyapravṛtterasattvam . kiṃ kāraṇam ? tayorasatsattvāt, tadubhayaṃ hyasadeva sadityucyate svatantrasya karturjñasyaiva bhavanāt tadvilakṣaṇasyābhavanāpannasyāpravṛttasyāsattvāt khapuṣpavat . tasmād niyamaśceti vidhirvidhīyate niyamyate ceti . tato'yaṃ vidherubhayabhāgiti .
śabdārtho'dhunā --sādṛśyasāmānyaṃ ca śabdārthaḥ, vākyārthasya vakṣyamāṇatvāt padārtha iti gamyate .
sadṛśasanniveśamānairmīyata iti samānam, samānaṃ dṛktvaṃ yatra draṣṭṝṇāṃ tat sadṛśam, sadṛśaṃ samānam,
samānabhāvaḥ sāmānyaṃ jāti-liṅga-pratyayā-'bhidhāneṣviti, nānyāpoho na samānavastvatiriktatattattvādi vā
tadanupapatteḥ . etat sāmānyaṃ śabdārthaḥ . nanu sāmānyamavikalpātmakaṃ puruṣaniyatyādi sarvasarvātmakatvāditi
pūrvavādaprasaṅga iti cet, netyucyate, sarvasarvātmakatve'pi ca sṛṣṭyarthavattvāt, jagatsṛṣṭilakṣaṇotsargavyāpitvāt tadarthavattvādasya nayasya nāvikalpaḥ iti sambhantsyate prakṛtaśabdārthaḥ, abhihitanyāyena sattvādiśabdāditanvādivikalpapratyayasya satyārthatvādadvaitapratyayasyāsatyārthatvāditi padārtha uktaḥ . vākyārtho'dhunā —
vākyamapi ca pṛthak sarvapadamiti, vākye'vadhārite tadarthāvadhāraṇasaukaryāt . ākhyātaśabdaḥ saṅghāto
jātiḥ saṅghātavartinī vākyapa॰ 2 . 1 ityādiṣu vākyalakṣaṇavikalpeṣu asya nayasya matena pṛthak sarvaṃ padaṃ
vākyam, vākyārthaḥ pṛthak pṛthak sarvapadārtha iti, yathā devadatta ! gāmabhyāja śuklām ityatraikaikaṃ padaṃ

saṅgrahadeśatvād dravyārthaḥ . dravyamapi guṇasandrāvaḥ, guṇānāmekībhāvena dravaṇaṃ
tenāpi tadvaśitvāt .
upanibandhanamasya duvihā paṇṇavaṇā paṇṇattā--jīvapaṇṇavaṇā ajīvapaṇṇavaṇā ca prajñāpanāsū॰ 1 . 9 . kimidaṃ bhaṃte ! lo+etti pavuccati ? goyamā . jīvā ceva ajīvā ceva, evaṃ rayaṇappabhā
jāva īsīpabbhārā samayāvaliyādi   .
vākyam, kiṃ kāraṇam ? tasmāt sarvasarvātmakatvādeva, yasmāddevadatto'pi gavātmako'bhyājātmakaśca tathā
pravartanāt tattadāpatteḥ, tānyapi tatheti tasmāt sarvasarvātmakatvāt pṛthak pṛthak sarvaṃ padaṃ vākyamiti .
etasya vidhyubhayanayasya dravyārthabhedo'rthaḥ pūrvaviruddhatvānnayānāmavikalpārthād vidhividhinayād vikalpārthadravyārthatayā bhidyate .
ārṣoktānāṃ nayānāṃ kasminnantarbhāvaḥ ? ityata āha --saṅgrahadeśatvād dravyārthaḥ, saṅgrahanayasyāpi
śatadhā bhedāt taddeśastadekadeśo dravyaśabdārthaḥ . katamasmin vigrahe iti cet, ucyate --dravyamapi
guṇasandrāvaḥ . tadvyākhyā--sam ekībhāve, dru gatau pā॰ dhā॰ 945, tasmād guṇānāmekībhāvena
dravaṇam, kāraṇe kāryasya sattvāt satāmeva sukhādīnāṃ rūpādīnāṃ pṛthak pṛthak sannihitānāmaikyagamanājjīvapudgalapariṇāmaḥ saṅgamanam . āha--vidhyubhayanayatvāt sannihitatadvidhaśaktīśvarapṛthaktvādaṇvādīnāṃ
tadekaikasarvātmakatvācca teṣāṃ bhavatu ekībhāvaḥ, mā bhūdīśvarasyeti . netyucyate, tenāpi tadvaśitvāt
sannihitatacchaktināpi saheśvareṇaikībhāve tacchaktivyakternānyatheti . ata eva cāsya nayasyādvaitavādād bhedaḥ .
āha--kiṃ svamanīṣikayaitaducyate ? āhosvidastyasya kiñcidupanibandhanamārṣamapi ? iti . asti
ityucyate, upanibandhanamasya--duvihā paṇṇavaṇā paṇṇattā jīvapaṇṇavaṇā ajīvapaṇṇavaṇā ceti .
athavā kimidaṃ bhaṃte ! lo+etti pavuccati ? goyamā ! jīvā ceva ajīvā ceva, evaṃ rayaṇappabhā
jāva īsīpabbhārā samayāvaliyādi .
iti vidhyubhayārastṛtīyo nayacakrasya ॥




oँ arham

atha caturtho vidhiniyamāraḥ .

nanvevaṃ tvaduktā evopapattayaḥ sarvaprāṇīśvaratvaṃ sādhayanti, sukhādyātmasaṃvedyalakṣaṇatvāt karmaṇaḥ sukhādyadṛṣṭāṇūnāmapi ca karmatvāt karmapravartanābhyupagamāt

nanvevamityādi . pūrvavadasmin darśane na parituṣyata utthānamityabhisambandhaḥ . nanu ityanujñāpane,
nanu tvaduktā evopapattayaḥ pratyekaṃ sarvaprāṇīśvaratvaṃ sādhayanti, bāhyādhyātmikasukhaduḥkhamohamātratvājjagataḥ sadasadvedyamohāntarāyabhedānāṃ sukhāditrayavipākaphalatvānativṛttestadātmasaṃvedyalakṣaṇatvāt karmaṇaḥ,
sukhādisaṃvedanenaiva hi tatkāraṇabhūtaṃ karma svakāryeṇa phalena lakṣyate'numīyate sāmānyatodṛṣṭānumānena deśāntara-
prāptyā iva ādityagatiḥ . ataḥ kāraṇe kāryasya sattvāt kārye kāraṇopacārāt sukhādayaḥ karma, annaprāṇatvavat . adṛṣṭaṃ dharmādharmākhyaṃ parairiṣṭameva karmeti, ātmāpi karma, katham ? taccādṛṣṭamātmano rāgādikarmavipākapariṇatyavasthasya prayogapariṇāmāt karmatāmāpannam . punarapi sukhād rāgādi, tataḥ punaḥ karma, tataḥ sukhādi
phalam . tacca jīvapariṇāmātmasātkṛtakārmaṇayogyaparimāṇaparamāṇusamūha evātmasthamekībhūtaṃ cātmanā,
yathoktam—
yogaiḥ sakṛt svayogād mūrtaḥ san bāhyamarthamādatte .āttasya cānubhavanaṃ bandhaṃ prati sa ca tato'nanyaḥ ॥  
tacca saṃvedyam, kartuḥ saṃvedanāt . tataḥ saṃvedyalakṣaṇatvāt karmaṇaḥ sarveśvarateti sambhantsyate . karma
hi pratiprāṇi niyatakartṛkaṃ svavipākasukhāditvena saṃvedyam, tenāṇūnāmeva karmatvapariṇāmāpannānāmātmaikībhāvena
vedanaṃ saṃvedanam, tena ca puruṣeṇa teṣāṃ tathā prayojanāt kartṛtvam, ataḥ sukhādyadṛṣṭāṇūnāmapi ca
karmatvādityāha . prāk pratipāditaṃ hi dvyaṇukatryaṇukādisaṃyogaiḥ pṛthivyudakavrīhyaṅkurādiparivṛttirūpeṇātmanasteṣāṃ caikatvaṃ sarvasarvātmakatvaṃ ca . tasmāt karmakāraṇāṃ jagatpravṛttiṃ sādhayanti tvaduktā evopapattayaḥ .
itaśca karmapūrvakaṃ jagat, karmapravartanābhyupagamāt sarvaprāṇinām, karmavaśādeva hi prāṇinaḥ śubhāśubhajātikularūpādyutkarṣāpakarṣāḥ . yathoktam--


sarvaprāṇināṃ kartṛtvāt kartureva bhavitṛtvābhyupagamāt tasyaiva bhavituśca prayojanāt
sarveśvaratā .
īśvarāttu karmaṇaḥ pravartanaṃ kiṃ sataḥ, asataḥ ? tadyadyabhūtasya tato'dvaitaṃ tasyāpi
tadātmakatvāt . bhūtasya cet, prāgapi tadasti, tacca īśvarātmaiva tathābhūtestathāpravṛttestadāpatteḥ, tathāpi sutarāmadvaitam tadātmakatvādeva . atha yasmai pravartyate yathā tasmāt
tarhi tat tathābhūtaṃ tadvaśāt tatheśvarapravṛtteḥ, tatastasya pravartane sa eveśvaraḥ .


svakarmayukta evāyaṃ sarvo'pyutpadyate naraḥ .
sa tathā kriyate tena na yathā svayamicchati ॥  


yathāhāraḥ kāle pariṇativiśeṣakramavaśāt
sukhaṃ pathyo'pathyo'sukhamiha vidhatte tanubhṛtām .
tathā dharmādharmāviti vigataśaṅkāmapi kathāṃ
kathaṃ śrotuṃ neyā viṣayaviṣavegakṣatadhiyaḥ ? ॥  

kiñcānyat, kartṛtvāt prāṇinām iti vartate . mā bhūvannakṛtābhyāgamakṛtapraṇāśakartrantaraphalasaṅkrāntyādayo doṣā iti sadasadācārāḥ prāṇina eva kartāro bhoktāraścābhyupagantavyāḥ, anyathā hitāhitaprāptiparihārārthānāṃ śāstrāṇāmānarthakyaprasaṅgāt . tataḥ kartureva bhavitṛtvābhyupagamāt . kaḥ kartā ? yaḥ
svatantraḥ . yaḥ svatantro bhavitā'pi sa eva . syānmatam--nanvīśvaraḥ prayoktṛtvāt kartetyuktam, netyucyate,
tasyaiva bhavituśca prayojanāt, sarvaḥ prāṇī pratyekaṃ bhavitā prayojayati ātmanā ātmānaṃ svakṛtakarmavipākātmakarāgadveṣabhayagauravādidharmacoditaḥ . yathoktam—
prayatna evāparajanmajo'yaṃ sūryādayaḥ śrāddhajanapravādāḥ .utpaśyatāmeva hi daivasiddhimutsāhinaṃ śrīrbhajate manuṣyam ॥   iti .
tasmāt tanvādipradhānāṇvādiṣu satsvapi pravartyeṣu teṣāmeva karmasādbhūtānāṃ prāṇināṃ bhavitṛtvāt tattadāpatteḥ
sarvaprāṇināṃ svātantryāt karmavaśapreritakāryakāraṇabhāvena satatabhavanāt tathāpravartakasyaikaikasya sarvātmakatvāt
sarveśvaratā iti sādhūktam .
idānīṃ tvadiṣṭeśvarakāraṇatve tu doṣā ucyante --īśvarāt tvityādi . idaṃ cintyam--īśvarāt
karmaṇaḥ pravartanaṃ kiṃ sataḥ, asataḥ ? kiṃ cātaḥ ? tadyadyabhūtasya karmaṇa īśvaraḥ pravartakaḥ tataścādvaitaṃ
puruṣādivādavat prāptaṃ tasyāpi tadātmakatvāt karmaṇo'pīśvarātmakatvādīśvarasyaiva karmatvenotpatteḥ . bhūtasya
cet, atha bhūtasya karmaṇa īśvarāt pravṛttistata etat prāptam --prāgapi tat karmāsti, kāraṇe kāryasya
sattvāt . tacceśvarātmaiva, tanukaraṇādibhāvyavat tathābhūtestathāpravṛttestattadāpatterityādibhiryuktibhiḥ,
tathāpi sutarāmadvaitaṃ tadātmakatvādeva puruṣāvasthāvadīśvarabhāvyatadātmakāṇvādibhavanavad vā . atha yasmai
pravartyate yathā . athācakṣīthāḥ--na tat karmeśvarātmakam, kiṃ tarhi ? yasmai prāṇine śubhamaśubhaṃ vā naranārakatiryagamaravicitrabhedarūpeṇa yena yena prakāreṇa pravartyate teneśvareṇa tattatprāṇyātmakaṃ taditi . atrocyate —
tasmāt tarhi tat tathābhūtam, pratyekaṃ prāṇinaḥ kāraṇāt tasmāt tasmāt tathā tathā bhūtamityarthaḥ,

atha tatkṛtamapi puruṣakārarājaprasādavadīśvarāpekṣaṃ pravartate, kṛtatāṃ prati tāvat
svātantryaṃ siddhaṃ tasyaiva, tatkṛtaṃ hi karmaiva īśvaraprasādamutpādayati . dravyādipañcakāpekṣasevādikriyāphalapratyakṣavat .
tvadabhimateśvarastu yadi svatantraḥ karmānapekṣaśca pravartayati tataḥ pratipuruṣaniyāmakakarmābhāve'nupapannasthānavigrahendriyopabhogābhyudayapratyavāyāpavargādiviśeṣamidaṃ
jagat syāt, tulyakāraṇatvāt, paṭatāntavatvavat .
tadvaśāt tatheśvarapravṛtteḥ, tatastasya pravartane sa eveśvaraḥ, kṛtaṃ tvadiṣṭamīśvarākhyamātmavaśena tathā
pravartayatastasya tasya prāṇina īśvaratvam, neśvarasya tathā pravartyatvāt karmakaravat .
atha tatkṛtamapi puruṣakārarājaprasādavadīśvarāpekṣaṃ pravartate . atha matam--prāṇibhiḥ
kṛtamapi karma īśvarakṛtameva, īśvaravaśāt pravartamānatvāt . tadyathā--dvayoḥ puruṣayostulyapuruṣakārayorapi rājā
ekasyaiva prasīdati netarasyeti phalaṃ rājavaśena dṛṣṭaṃ na puruṣakarmavaśena tatheśvaravaśāt tatkarmapravṛttiriti .
atrocyate --kṛtatāṃ prati tāvat svātantryaṃ siddhaṃ tasyaiva prāṇitoṣiteśvareṇa prāṇyanuṣṭheyakarmapratyayaprasādotpatteḥ, tatra ca rājño nimittamātratvāt . puruṣakṛtakarmajanyaprasādarājavadeva īśvarasyāpyanyatarapuruṣakṛtakarmapratyayaprasādotpādanāt karmasvātantryam, tatkṛtaṃ hi karmaiveśvaraprasādamutpādayati anyatareṇa kṛtaṃ netareṇetyarthaḥ,
anyatarapuruṣakṛtakarmapratyayasyeśvaraprasādasya tenotpādyatvāt tasmāt puruṣakarmāpekṣatvādīśvarapravṛtteḥ karmaprādhānyaṃ
pravṛttau phale ceti . syānmatam--rājavadeva karmaṇaḥ pravṛttau tatphaladāne ceśvaro'pekṣyatvāt pradhānaṃ kāraṇamiti . etacca na, yasmād dravyādipañcaketyādi yāvat pratyakṣavat . dravyaṃ kṣetraṃ kālaṃ bhāvaṃ bhavaṃ cāpekṣya
hi karmaṇāṃ pravṛttiḥ kṛtānāṃ ca phalaṃ pratyakṣata upalabhyate . sa eva puruṣaḥ kartā dravyaṃ dātā deyaṃ vā dravyaṃ
vastrasuvarṇādi . kṣetraṃ grāmanagarāraṇyaraṇabhūmyādi yatra tat prāpyate phalam . kālaḥ kasmiṃścit kāle divā
rātrau pūrvāhṇe'parāhṇe sadyaścirādveti . bhāvaḥ prasannaḥ kupitaḥ ityādi . bhavo hastimahāmātrayoḥ śarīrānurūpāhārābharaṇādidānamiti . atra prayogaḥ--paratrāpi prāṇikṛtaphalaṃ pratiniyatadravyādyapekṣam, sukhādikriyāyāḥ
phalatvāt, dravyādipañcakāpekṣasevādiphalavat . tasmād dravyādipañcakāpekṣamapi karma phaladāne svatantraprāṇiniyateḥ pradhānam . neśvaraṃ ca karmāpekṣate, paratantratvāt tasyeti .
tvadabhimateśvarastvityādi . astu tāvadīśvarasya svātantryaṃ karmānapekṣā ca tasya jagadutpādanārthaṃ
pradhānādi pravartayataḥ, prāṇināṃ karmākāraṇatve tadanapekṣāyāṃ ca doṣa ucyate--tadyathā tataḥ pratipuruṣetyādi,
puruṣaṃ puruṣaṃ prati dravyādipañcakatvena niyāmakaṃ niyataṃ yadi karma na syāt īśvara evāviśiṣṭo hetuḥ syāt
īśvarākhyasya kāraṇasyāviśiṣṭatvādaviśeṣaḥ syāt . kasya ? daiva-mānuṣa-tairyagyonākhyaprāṇigaṇasya . kīdṛg
viśeṣa iti cet, ucyate--sthānavigrahendriyopabhogalakṣaṇo viśeṣo na syāt . kasmāt ? tadviśeṣaheto

anapekṣā ca kiṃ karmaṇaḥ sataḥ, asataḥ ? yadyasata eva, kim ? kriyāvilopaḥ .
uktaṃ ca vaḥ śāstre--yogaṃ sādhayiṣyan... ...nidrātandrāpramādālasyarahitaśca syāt  
ityādi . karmābhāve ca prāṇināṃ sadā muktatvāt tanvādisṛṣṭirīśvarasyānarthikā . tataśca bhāvyabhāvakabhedābhāvād dvaitakalpanānirmūlatā . atha tu vidyamānāveva dharmādharmau nāpekṣate sa tato'kṛtābhyāgamakṛtapraṇāśau doṣau syātām, ākṣīṇoditakarmāśayabandhamokṣābhyām .
rīśvarasya samānatvāt . sa tu viśeṣo dravya-kṣetra-kāla-bhāva-bhavāpekṣaniyateḥ pratipuruṣaṃ ca niyāmake karmaṇi
tatpañcakāpekṣavipāke sati viśiṣṭe syāt . dṛṣṭaśca so'smadabhīṣṭapratiniyatadravyādivipākakarmaprāṇigaṇeśvaratve
sati yujyate--keṣāñcidabhyudayaḥ keṣāñcit pratyavāyaḥ keṣāñcidapavarga iti . atra prayogaḥ --anupapannasthānavigrahendriyopabhogābhyudayapratyavāyāpavargādiviśeṣamidaṃ jagat syāt, tulyakāraṇatvāt,
paṭatāntavatvavat, yathā paṭastantukāraṇatvāviśeṣāt tāntavaḥ na mārtikaḥ sauvarṇo veti jātyākṛtivarṇādyaviśiṣṭastathedaṃ jagat syāt, na tu bhavati . tasmādayuktam . athavā pratiniyatadravyādyapekṣavipākānekeśvarakāraṇapūrvakamevedaṃ jagat, prativiśiṣṭajātyākṛtivarṇādimattvāt, ghaṭapaṭarathādivat . tasmāt karmāpekṣamīśvaratvaṃ
sarvaprāṇināmiti .
abhyupetyāpi karmānapekṣāṃ tatra doṣaṃ brūmaḥ --anapekṣā cetyādi . kimiyamīśvarasya dharmādharmalakṣaṇasya
karmaṇo'napekṣā sataḥ ? asataḥ ? . kiñcātaḥ ? yadyasata eva dharmādharmayorasatorevānapekṣā, kimiti
praśnaḥ, tataḥ kimiti cet, ucyate --kriyāvilopaḥ, asatorhi tayoḥ khapuṣpakharaviṣāṇayoriva kāpekṣā ?
tataśca hitāhitaprāptiparihārārthāḥ sarvāḥ kriyā vilupyeran, iṣyante ca tāḥ, yasmāduktaṃ ca vaḥ śāstre--yogaṃ
sādhayiṣyannityādi gatārthaṃ yāvad nidrātandrāpramādālasyarahitaśca syādityādi ityācāravidhāyigranthasmāraṇam . kiñcānyat, karmābhāve cetyādi yāvad nirmūlatā, akarmatvāt prāṇinaḥ sadā muktāḥ
syuḥ . tataśca tanvindriyaviṣayasambandhino na bhavanti . tataśca tanvādisṛṣṭirīśvarasyānarthikā . tataśca
bhāvyabhāvakabhedābhāvaḥ . tasmād bhāvyabhāvakabhedābhāvādīśvarakarmapradhānāṇvādidvaitakalpanānirmūlatā .
evaṃ tāvadasataḥ karmaṇo'napekṣā na yuktā . atha tu vidyamānāveva dharmādharmāvabhyudayapratyavāyaniḥśreyasakriyāyāṃ nāpekṣate sa īśvaraḥ svatantratvāt prayojanābhāvācca tayoḥ vidvadvyākhyānādikriyāsu balīvardānapekṣaṇavaditi manyase tato'kṛtābhyāgamakṛtapraṇāśau doṣau syātām . katham ? yathāsaṅkhyamākṣīṇoditakarmāśayabandhamokṣābhyām . yāvatkṣīṇakarmaṇo'pi bandhābhyudayapratyavāyasambandhī akṛtābhyāgamaḥ syāt,
kutaḥ ? dharmādharmanirapekṣatvāt svabhāvapuruṣādivādimatavat . uditātyantāśubhakarmāśayasya nārakāderapi
muktyabhyudayasambandhī kṛtapraṇāśaḥ syāt dharmādharmanirapekṣatvāt puruṣasvabhāvādivādimatavadeva, aniṣṭaṃ caitat .
evaṃ tāvadīśvarasya karmānapekṣā aniṣṭāpatterayuktā .


atha karmāpekṣaḥ pravartate tatastānyeva karmāṇi īśvarāṇi, teṣāṃ tasyāpi tathā
bhāvayitṛtvāt . na sa tāni tathā bhāvayati, tathā bhāvyamānatvāt, anāpannasyāsattvāt kharaviṣāṇavat, asvatantratvācchabdādivat . bhavati kartā svatantraḥ,
tathā pravartanavṛttatvāt, tantupaṭavat .
īśvarasyāpi ca karmaṇi vṛtteḥ sarva eva puruṣaḥ sannihitatadvidhaśaktiḥ prativiśiṣṭabuddhipramāṇīkṛtakriyaḥ svatantraḥ tathāpravṛttyāpatteḥ ā īśvarāt pravartayitṛtvāt

athaivaṃvidhāniṣṭāpattivyāvṛttyarthaṃ karmāpekṣaḥ pravartate iti manyase tatastānyeva karmāṇi kartṝṇi
svatantrāṇi bhavitṝṇi īśvarāṇi . kasmāddhetoḥ ? teṣāṃ tasyāpi tathā bhāvayitṛtvāt, yasmāt tamapīśvaraṃ tena tena prakāreṇa bhavantaṃ bhāvayanti tānyeva karmāṇi, na sa tāni karmāṇi tathā bhāvayati, kutaḥ ?
tathā bhāvyamānatvāt pradhānena śabdādivaditi vakṣyamāṇadṛṣṭāntatvāt . yathā ca pṛthivyudakādīn vrīhireva
tathā bhāvayati pṛthivyādyapekṣo'pi tathāpatteḥ, na pṛthivyādayastathānāpatteḥ; evaṃ karmāṇyeveśvarāṇi tathā
bhāvayitṛtvāt, na tvadiṣṭeśvarastathā bhāvyamānatvāditi . syānmatam--pṛthivyudakādīnyapi bhāvayanti eva
vrīhiṃ vrīhitvenānāpannānyapīti . etaccāyuktam, teṣāmasattvāt, asattvaṃ ca anāpannasyāsattvāt khara-
viṣāṇavaditi sannidhibhavanadūṣaṇe prakrāntameva nyāyaṃ darśayati . asvatantratvācchabdādivaditi eṣa dṛṣṭāntaḥ
sarvatra pradhānakāraṇatvasādharmyeṇopāttaḥ kāpilān prati, yathā pradhānasvātantryāt tatkāraṇatvaṃ gamayati śabdādi
ārātīyakāraṇatvābhāvaṃ cāsvātantryāt teṣāmiti nāvyaktamiti vyaktamityeva vā pradhānatā bhavatīti yathā
tvayaivoktaṃ tathaiveśvaro'svatantratvāt karmāpekṣatvādakāraṇaṃ tānyeva kāraṇānīti gamayati tābhireva tvaduktābhirupapattibhiḥ . ato yaduktaṃ tvaduktā evopapattayaḥ sarvaprāṇīśvaratāṃ sādhayantīti tat sādhu . tadbhāvayannāha —
bhavati kartetyādi prāgvyākhyātārthānyeva bhavatyekārthapadāni yāvat tantupaṭavaditi . yathā tantava eva
paṭaniṣpādanena bhavantastathāpravartanavṛttatvāt paṭakāraṇāni tathā puruṣā eva kartāra iti .
īśvarasyāpi cetyādi tāsāmevopapattīnāmitomukhatāṃ bhāvayati anenāpi granthena . yathā tvayā
prāgupapāditaṃ bruvatā pūrvapūrvaśaktatāratamyena sannihitatadvidhaśaktirviśiṣṭabuddhiriti tathehāpi tābhirevopapattibhistaireva ca tantvaṃśvādibhirdṛṣṭāntaiḥ karmaṇi vṛtteḥ karmaniṣṭhatvāt sṛṣṭyatiśayaprakarṣasya karmaṇāṃ puruṣatvāt
sarva eva puruṣaḥ sannihitatadvidhaśaktiḥ prativiśiṣṭabuddhipramāṇīkṛtakriyaḥ, prativiśiṣṭabuddhinā
tenaiśvareṇātenaiveśvareṇānyaiśca śāstrakārairviśvadṛśvabhirapi pramāṇīkṛtāstatkriyāstatkriyāphalaparijñānārthatvācchāstrakāraprabhṛtīnāṃ
siddhaśāstrāṇāmanatiśaṅkyatvācca . sa ca svatantraḥ, tathāpravṛttyāpatteḥ tena prakāreṇa karmiprāṇipravṛtti-
vadīśvarasyāpi pravṛttyāpatteḥ, eśvarāt pravartayitṛtvāditi, ā īśvarāt yāvadīśvarastāvat pravartayitṛtvā

kāraṇam, śaktimatpravṛttyapravṛttidarśanāt...paktrādivat, yāvadevamevāsya sarvatvāt
sarvamūrtitā . api ca utkarṣāpakarṣadarśanāt pravṛttyanubhavaphala... ...puruṣādṛte'pravṛttereva utkarṣāpakarṣau na nirbījeśvarakāmacāreraṇāt .
karmāpekṣatve'pi neśvaravaiyarthyam, tadabhāve pravṛttyabhāvāt, dārvādyapekṣarathakāravaditi cet, na, itaratrāpi tulyatvāt . tadyathā--īśvarāpekṣatve'pi na karmavaiyarthyam, tata eva, rathakārāpekṣarathadāruvat . pravartayitṛtvācceśvarasya tathā pravartakaṃ
karma, karmaṇaḥ puruṣaḥ, iti puruṣa eveśvaraḥ . evaṃ pratighātaprasaṅgo'pīśvarasya, sāpekṣapravṛttitvāt, rathakāravat . yathā rathakāre upādānopakaraṇāsāmarthyavaikalyayoḥ
dīśvarasya pravartyatvāt kāraṇāni sarvapuruṣāḥ . śaktimatpravṛttītyādi, īśvarasyāpi teṣāmeva śaktimatāṃ puruṣāṇāṃ śaktisākalyasannidhyasannidhyoḥ pravṛttyapravṛttidarśanāditi tadevopapattijātaṃ smārayati yāvat paktrādivaditi, ādigrahaṇād rajovat pravṛttivadityādi, pūrvavadeva granthaṃ cātidiśati --yāvadevamevāsyayāvadevamevāsya sarvatvāt sarvamūrtitā, evameva cāsya kṣityādyaṣṭamūrtitocyate ityetasmādavadherārātīyo granthaḥ sarvo draṣṭavyastābhirevopapattibhiḥ sarvaprāṇīśvaratve tadvadeveti . punarapi cotkarṣāpakarṣadarśanādityādirīśvarasargasādhanārtho
granthaḥ pravṛttyanubhavaphaletyādistadvadeva yāvat puruṣādṛte'pravṛttereva utkarṣāpakarṣau na nirbījeśvarakāmacāreraṇāditi karmakāraṇatvārtho gatārthaḥ . tasmāt karmāpekṣatvāt sarvasarvātmakatvāt sarveśvarateti .
karmāpekṣatve ityādi yāvad rathakāravaditi cet . syānmatam--karmāpekṣatve'pi na vyarthamīśvarakāraṇatvam, tadabhāve pravṛttyabhāvāt . yatra yadabhāve pravṛttyabhāvaḥ pravartakasya tatreśvarasyāpyavaiyarthyaṃ dṛṣṭam,
yathā rathakārapravṛttau rathārthaṃ dārvādyapekṣaṇamiti cenmanyase, tanna, itaratrāpi tulyatvāt . tat kathamiti
cet, prayogata eva darśyate viparyayasiddhiḥ, tadyathā--īśvarāpekṣatve'pi na karmavaiyarthyam, tata eva
hetoḥ, rathakārāpekṣarathadāruvaditi viruddhaikāntikaḥ .
tadupasaṃhṛtyāha --pravartayitṛtvācceśvarasyetyādi yāvat puruṣa eveśvara iti . pravartayitā hīśvaraḥ,
dāsasya svāmivat . tacca pravartayitṛtvaṃ karmaṇaḥ siddhamuktavidhinā pravartyatvaṃ ceśvarasya, tathā pravartakaṃ karma,
karmaṇaḥ puruṣaḥ pravartata iti prakṛtatvād gamyate, itiśabdo hetvarthe, tasmāt puruṣa eveśvaraḥ sarva iti .
evaṃ karmeśvaratāpi tu, yathaivaṃ tathottaratra bhāvayiṣyate . puruṣasya tāvat sarvasyeśvaratvamuktamiti . evaṃ pratighātaprasaṅgo'pītyādi . kiñcānyat, pratihanyate ca tvadabhimateśvaraḥ sāpekṣapravṛttitvād rathakāravat . asya
sādhanasya vyākhyā --yathā rathakāra ityādi, upādānaṃ dāru, upakaraṇāni vāsyādīni, teṣāmasāmarthyaṃ
vaiguṇyaṃ satāmeva vaikalyaṃ tvanyatamābhāva eva, tatra pratighāto dṛṣṭaḥ iti vākyaśeṣaḥ . tathetyādi dārṣṭā

pratighātastathā apacitakuśalamanujighṛkṣataḥ upacitakuśalaṃ copajighāṃsatastasya
yadyapratighātaḥ syāt syāt svātantryam, na tu bhavati, puruṣakṛtakarmapratyayena
īśvarapravṛttipratighātadarśanāt .
yattūcyate--sargādau apratihatasvaśaktivaśādeva śarīrādīnyutpādya pratibuddhānāṃ
prāṇināṃ dharmādharmamaryādāmupadiśati, madhyakāle ca teṣāṃ svamaryādānuṣṭhānānurūpeṇa
phalena iṣṭenāniṣṭena vā anugrahaṃ karoti, ayamanugraha eva teṣāṃ tadṛṇamokṣaṇavat,
mokṣamārgopasevinaśca sāyojyaṃ gamayati, antakāle ca śarīrendriyabhūtavat kuśalākuśale saṃhṛtya pralayakṣapāyāṃ svāpayati, yadapi cākāṅkṣyate tasya sarvajñatvaṃ sarvakāri-
ntikam, sāpekṣapravṛttitvasādharmyānugamenopanayanaṃ rathakāre kāryam, vaidharmyeṇa tu darśayati --apacitakuśalamanujighṛkṣata ityādinā . puruṣamapacitaśubhakarmāṇamanugrahītumicchatastadviparītaṃ copahantumicchatastasyeśvarasya
yadyapratighātaḥ syāt syāt svātantryam, na tu bhavati, apekṣyasya karmaṇaḥ svakṛtakarmavaśasya pratyayena
tadvaśena īśvarasya pravṛttipratighātadarśanāt . na cedevamiṣyate, śubhakarmāṇaṃ duḥkhenetaraṃ ca sukhena yojayet .
tathā ca akṛtābhyāgamakṛtapraṇāśau syātām ityuktam, tacca neṣṭam . tasmāt puruṣakarmapratyayena īśvarapravṛttipratighāto'sti, pravṛttipratighātācca naiśvaryaṃ tasya pratighātyatvāt pṛthagjanavadityanīśvaraḥ sa iti .
yattūcyata ityādi yāvat pralayakṣapāyāṃ svāpayatīti . kālabhedena sāpekṣanirapekṣapravṛttipakṣayorabhyupagamādubhayathāpi siddheḥ pravṛttipratighātāsambhavādadoṣaḥ . tadyathā --sargādau dharmādharmavikalānāṃ śarīrendriyaviṣayotpādane nirapekṣo'pratihatasvaśaktivaśādeva śarīrādīnyutpādayati, tāṃścotpādya buddhānāṃ suptotthi-
tānāṃ dharmādharmamaryādāmupadiśati tapodānayajñādi kuruta, mā kārṣṭa hiṃsānṛtasteyāgamyāgamanādīni iti,
tayośca dharmādharmayoḥ sīmācchedena vyavasthāṃ maryādāmupadeśena vyavasthāpayati . madhyakāle ca teṣāṃ prāṇināṃ
yathāsvaṃ dharmādharmamaryādāmanutiṣṭhatāmanuṣṭhānānurūpeṇa phaleneṣṭena aniṣṭena vā viṣayopabhogalakṣaṇenānugrahaṃ
karoti yadā tadā sāpekṣo'pratihatasvaśaktivaśādeva . syānmatam--dharmānuṣṭhānaphalopabhogena iṣṭenānugraho
yujyate, kathamadharmānuṣṭhānaphalopabhogenāniṣṭena yuktaḥ ? ityatrocyate --ayamanugraha eva teṣāṃ tadṛṇamokṣaṇāditi . ye punastadupadiṣṭamokṣamārgaprasthitāstāṃśca mokṣamārgopasevinaḥ sāyojyaṃ gamayati . ko'sau
mokṣamārgaḥ ? māheśvaro yogavidhiḥ . tānātmanā saha yuṅkte iti sayuk, tadbhāvaḥ sāyojyaṃ teṣāmīśvarasādbhāvaḥ,
taṃ gamayati nayati . etad madhye sāpekṣamaiśvaryam . punarapyantakāle ca śarīrendriyabhūtavat, yathā
śarīrendriyāṇi bhūtākhyāṃśca viṣayānupasaṃharati tathā kuśalākuśale teṣāṃ dharmādharmāvapi saṃhṛtya tān puruṣān
sargāhani saṃsṛtavatastena dharmādharmaphaleneṣṭāniṣṭopabhogātmakena divasavyāyāmapariśramābhibhūtān bālakān putrakāniva pitā sarvapuruṣān saṃsārahetubhūtadharmādharmānupasaṃhṛtya pralayakṣapāyāṃ svāpayatītyante'pi nirapekṣo'prati

tvāt tadapi naiva, asyānarthakārthapravṛttabālādipravṛttivadajñakriyāsādharmyād dharmādharmopadeśapravṛtteranarthakārthaviṣayatvāt . yasyābhāve yasyābhāvo yasya ca bhāve yasya dhruvo
bhāvastat kāraṇam, itarat kāryam . na ca dharmādyabhāve śarīrāderabhāvaḥ, sargādau
śarīrādinirvṛttyabhyupagamāt . na ca dharmādibhāve dhruvaḥ śarīrāderbhāvaḥ, adattaphalakuśalākuśalasaṃhārādantakāle .
yathā copadeśe'nabhijñatvaṃ tasya tathā prāṇināmapyanugrahakriyāyāmanugrahakriyāyā api yadā
hatasvātantryaḥ sa eveṣṭaḥ . tasmādubhayathāpi apekṣyānapekṣya ca tadaiśvaryasiddheradoṣa eva doṣābhimatyā tvayodbhāvita iti parapakṣaḥ .
atra vayaṃ brūmaḥ--tatkāritvāt tajjñatvamiti yat sarvajñatvamākāṅkṣyate tadapi naiva . karmaṇāmeva tannirapekṣa--
pravṛttau tasya pratighātādanaiśvaryaṃnaiśvaryam, sṛṣṭaprāṇisaṃsārakāle sargādyantayośca akṛtābhyāgamakṛtapraṇāśādidoṣāstadavasthā
evetyaparihṛtadoṣatvād na kiñcidetat . anyo'pi ca doṣaḥ --yadapi cākāṅkṣyate tasya sarvajñatvaṃ
sarvakāritvāt karaṇasya jñānāvinābhāvāt sarvaṃ cet karotyavaśyaṃ sarvamasau vettīti sarvakāritvāt sarvajña
iti, tadapi naivopapadyate, asyānarthakārthapravṛttabālādipravṛttivadajñakriyāsādharmyādajño'sau bālavadasamīkṣitapravṛttitvādityetadanayā kalpanayāsmākaṃ tvayā pratyakṣīkriyate, kiṃ kāraṇam ? dharmādharmopadeśapravṛtteranarthakārthaviṣayatvāt, anarthakau dharmādharmāvarthau hyasya dharmādharmamaryādopadeśasya . na ca tayordharmādharmayoḥ
śarīrādikāraṇatvam, vināpi dharmādharmamaryādayā sargādau prabhusṛṣṭeḥ śarīrādinirvṛttyabhyupagamāt, dharmādharmamaryādāyāṃ satyāmeva ca pralayakāle śarīrādyabhāvābhyupagamācceśvarasāmarthyādeva . tasmāt tayornāsti kāraṇatā,
kāraṇalakṣaṇāyogāt . kiṃ tat kāraṇalakṣaṇamiti cet, ucyate --yasyābhāve ityādi gatārthaṃ yāvaditarat
kāryamiti . kathaṃ tadayoga iti cet, ucyate --na ca dharmādyabhāva ityādinā granthena tayoḥ kāraṇābhimatayorabhāve'pi śarīrādeḥ kāryasya bhāvaṃ bhāve'pi cābhāvamupadeśasāphalyānabhijñatvaṃ ca darśayati yāvadadattaphalakuśalākuśalasaṃhārādantakāle iti gatārthatvād na vivriyante'kṣarāṇi .
kiñcānyat, yathā copadeśa ityādi yāvat kriyāyā api anabhijñatvamiti vartate . na kevalamupadeśānabhijñatvameva tasya, kiṃ tarhi ? prāṇināmanugrahakriyānabhijñatāpi iti tadatidiśati . tat kathaṃ

tadedaṃ vyāmūḍhyaiva... ...kim... ...upabhogavibhājanānugrahakriyayā atigarīyasyā ?
iti atyantaparavaśatvamevaiśvaryamucyate . anugraho'pi viparyayeṇocyate, duḥkhahetuduḥkhātmakatvābhyām, viṣakṛtabhojanakleśanavat . tatsāyojyagamane'pyevam .
evaṃ ca tat sādhveva yattvāśaṅkyate tvayā ādyantavad madhye'pi īśvaraprādhānyādīśvaravaśādeva pravṛttau phalasaṅkaraprasaṅgaḥ, tatprasaktau kriyāvilopaḥ, tataśca sarvanirmokṣaḥ sarvānirmokṣo vā  iti .
bhāvyate iti cet, ucyate --yadā tadedaṃ vyāmūḍhyaivetyādirbhāvanāgranthaḥ yāvadupabhogavibhājanānugraha-
kriyayā'tigarīyasyā kimiti vartate ? tasmin hi kāle prāṇināmandhalakavat pravṛtterīśvarasyaiva teṣāṃ
śarīrādyutpādayāmi, dharmādharmamaryādāṃ praṇayāmi, tatra pravartayāmi, tatphalairanubadhnāmi, tān prāṇinaḥ phalānurūpamiṣṭamaniṣṭaṃ copabhogaṃ vibhajyānugṛhṇāmi ityevamādikā yānugrahakriyā tayānugrahakriyayā kliśyamānasyānekapuruṣastrīnapuṃsakajanasādhāraṇasyeva bhṛtakasyātikleśaḥ . iti hetvarthe, tasmādatikleśatvādatyantaparavaśatvamevaiśvaryaṃ śītalikāparyāyaśabdābhidheyalūtāvaducyate iti .
kiñcānyat, anugraho'pi viparyayeṇocyate ananugraha eva san anugrahaḥ iti . kiṃ kāraṇam ?
duḥkhahetuduḥkhātmakatvābhyām, duḥkhahetutvādiṣṭopabhogasya hiṃsādyātmano'rjana-rakṣaṇa-kṣaya-saṅgadoṣe
duḥkhātmakatvācca aniṣṭopabhogasya, duḥkhātmakatvāccānanugraha evāsau . dṛṣṭāntaḥ --viṣakṛtabhojanakleśanavat,
yathā kaścit krūramūrkhanṛpatiḥ svavaśān bhṛtyān viṣamiśramāhāraṃ bhojayan anugṛhṇāmi vaḥ iti brūyāt tathā
tvadabhimateśvaro'pīti . yaccoktaṃ duḥkhamapi tadṛṇamokṣaṇavadanugraha eva iti, etadapyayuktam, saṃsāramocakavyādhacaṇḍālādimāritasattvānugrahaprasaṅgāt sattvanikāyakalikaluṣakṛtātmopanipātanena ajñābodhe sattvānugrahavadajñānaprasaṅgācca . tatsāyojyagamane'pyevam, īśvareṇa kila sāyojyaṃ mokṣaḥ, svātmanā sāyojyaṃ
gamayannapyasau prāṇigaṇamatikleśabhājanameva karoti sṛṣṭasaṃsārakliṣṭeśvaratvasyoktalakṣaṇasyāmokṣaśabdābhidheyatvādalamaiśvaryeṇa mokṣeṇa ca tādṛśā sadā sarvapuruṣavyāpārodvahanāyāsātmanā . tasmād varamātmādhīnayatheṣṭaceṣṭaṃ
daurgatyamapīti .
evaṃ ca tad yattvāśaṅkyate tvayā ādyantavadityādinā granthena vineśvareṇa kilaite doṣāḥ
itīṣṭāste sahāpīśvareṇa tathaivaiva bhavantīti taddarśayannāha --sādhvevetyādi gatārthaṃ hetuhetumadbhāvapratipādanakrameṇa
yāvat tatprasaktau kriyāvilopaḥ . kutaḥ ? īśvaraprādhānyāduktānantaradoṣācceti dharmādharmakriyāḥ prāṇināṃ na
syuḥ phalābhāvādīśvaravaśādeva ādyantamadhyeṣu phalasaṅkarāt . tataśca sarvaprāṇināṃ nirmokṣaḥ niḥśeṣamokṣastadvaśādeva sarvānirmokṣo vā proktaproktaprāpta? iti .


yattu sarvaśāstrakriyāvilopaparihārārthaṃ karmādyupasarjanatayā īśvaraprādhānyakāraṇye prokte ādau sa eva svaśaktita eva sākṣād vyāpriyate śarīrādyutpādane
dharmādharmamaryādāṃ copadiśati, tadanu dhyānāt puṇyamutpādya dharmādharmamaryādāyāḥ
paripālakān brahmādīnādhikārikān viniyuṅkte, ante ca dharmādharmau saṃhṛtya
śarīrādivat kuśalākuśalāśayakalaṅkaśuddhaṃ svāpayati . idamanyathaivodgrāhyate
īśvarakarmaṇoḥ pradhānopasarjanabhāvābhyupagamād dvaitam, bhāvyate tvanyathā sa eva
svaśaktita eva ityavadhāraṇādadvaitārthabhāvanāt sākṣādevāprayojanena kasyacit . evaṃniyamanāyeyamapi bhāvanā--tadanudhyānāttadanu dhyānāt puṇyamutpādya iti . pratyupasaṃhriyate tu dvaitādvaite dve
api tyaktvā . advaitasya tyāgastāvad dharmādharmamaryādāsthāpanavacanena . maryādā nāma
anatikramasthānam, sukhaduḥkhapravṛttisīmā . tataśca sargādau sthānādyātmake sukhaduḥkhe'pi na syātām, aniyataviṣayatvāt, pralayavat . ante ca syātām, aniyata-

yattu sarvaśāstretyādi . etaddoṣaparihārārthaṃ karmādyupasarjanatayā īśvaraprādhānyakāraṇye prokte .
katham ? iti tad bhāvayatyuttareṇa granthena --ādau sa eva svaśaktita evetyādinā yāvaccharīrādivat
kuśalākuśalāśayakalaṅkaśuddhaṃ svāpayatīti gatārthaḥ pūrvapakṣaḥ . dharmādharmamaryādāyāḥ paripālakān
brahmādīnādhikārikān viniyuṅkte iti viśeṣaḥ . atrottaramāhācāryaḥ --idamanyathaivodgrāhyate ityādi .
anyathā tāvat pratijñāyate īśvarakarmaṇoḥ pradhānopasarjanabhāvābhyupagamād dvaitam, bhāvyate tu sādhyahetuvyākhyānaṃ kriyate anyathā . kathamiti cet, sa eva svaśaktita evānyanirapekṣa ityavadhāraṇādadvaitārthabhāvanāt, adṛṣṭādīnāṃ tacchaktīnāṃ ca svato vyatiriktānāṃ nirāsena sākṣādevāprayojanena kasyacit
kañcidapyanyamaprayojayan sākṣāt svaśaktita eva ityavadhārayatā cādvaitameva bhāvyate bhavatā . punarapyāha—
evaṃniyamanāyeti, advaitaniyamanāyeyamapi bhāvanā . katamā sā bhāvanā iti cet, tadanu dhyānāt
puṇyamutpādya ityeṣāpyadvaitabhāvanaiveti . evaṃ tāvat pratijñātaṃ dvaitam, advaitaṃ bhāvitamityuktam .
pratyupasaṃhriyate tu dvaitādvaite dve api tyaktveti pratijñātabhāvite dvaitādvaite api tyaktvā . tatrādvaitasya tyāgastāvad dharmādharmamaryādāsthāpanavacanena kṛta iti vākyaśeṣaḥ . kā maryādā ? ucyate —
maryādā nāma anatikramasthānamiti maryādālakṣaṇamāha . viṣayatastu sukhaduḥkhapravṛttisīmā, ityati viṣaye
sukhamiyati duḥkhamiti dharmādharmayoḥ sīmani svake svake vyavasthāpanam, dharmasya sukhapravṛtticchedena adharmasya
duḥkhapravṛtticchedena ayamasmādanyaḥ, ayamitarasmādanyaḥ iti sīmāvibhāgaḥsīmā vibhāgaḥ . tataḥ kimiti cet, tataśca
sargādau sthānādītyādīti, sthānavigrahendriyaviṣayāḥ sthānādayaḥ, tadātmake sukhaduḥkhe'pi na syātām .
kasmāt ? aniyataviṣayatvāt, aniyatau hi viṣayau tadā sukhaduḥkhayoḥ avidyamānasthānāditvādavidyamānadharmādharmatvācca . dṛṣṭāntaḥ --pralayavat, yathā pralaye dharmādharmābhāvādevāniyataviṣaye sukhaduḥkhe, tataścāsatī, tadvat sargādāvapi syātāmiti . kiñcānyat, ante ca syātām sukhaduḥkhe iti vartate . kutaḥ ?

viṣayatvād niyataviṣayatvādvā, madhyavat . madhye vā na syātām, antavat .
athocyeta--ata eva na sukhādipravartanātmikā dharmādharmamaryādā, kiṃ tarhi ?
dharmo'yamadharmo'yamiti . etadapi tulyaṃ pūrveṇa, asattvāt . dhāraṇāddhānādvā dharma
ityarthasyābhāve kathamasau dharmaḥ, tadviparyayo vā kathamadharmaḥ ?
atha tu tasya rucereva sukhaṃ duḥkhaṃ vā tato dharmādharmamaryādāvacanamanarthakam,
sadaiva īśvaraśaktimātravaśādeva yathā tathā yasya kasyacit siddheḥ, ādyantavat .
aniyataviṣayatvāt, viṣayāniyamo'pi ca rūpādipañcakatvādyabhāvādupasaṃharaṇakāle, madhyakālavat .
athavā niyataviṣayavattvāt, vyavasthāpitadharmādharmamaryādatvāt sukhaduḥkhe tadā niyataviṣaye, tasmāt tadāpi 
syātāṃ madhyamakālavat sṛṣṭyuttarakālavadityarthaḥ . tadviparyayeṇa vā sādhanam --madhye vā na syātāṃ sukhaduḥkhe
niyataviṣayatvāditi vartate, antavaditi .
athocyetetyādi yāvaddharmo'yamadharmo'yamiti . syānmatam --ata eveśvarasyaiva kāraṇatvād na sukhādipravartanātmikā dharmādharmamaryādā tatsamarthanāsamarthetyarthaḥ, īśvarasyaiva sukhaduḥkhayoḥ pravartakatvāt . yadi sā na pravartayati sukhaduḥkhe dharmādharmamaryādā kimarthamasau tāṃ vyavasthāpayatīti cet, ucyate,
svarūpasaṃjñāvyavasthāpanamasau tayorlokavyavahārārthaṃ karotītyata āha --kiṃ tarhi ? ayaṃ dharmo'yamadharma ityetāvadupadeśeneti . atrācārya uttaramāha --etadapi tulyaṃ pūrveṇa, asattvāt, sargādāvantavanna syātāmaniyataviṣayatvāt, ante ca syātāṃ niyataviṣayatvādvā madhyavat, madhye vā na syātāmantavaditīdameva
doṣajālaṃ prāptam . kiṃ kāraṇam ? dhāraṇāddhānādvā dharma iti nirukteryadi maryādāṃ dhārayati prāṇināṃ sukhe
caitān dhatte tato dharma ityetasyārthasyābhāve kathamasau dharma ucyate ? tadviparyayo vā kathamadharma iti
tadviparītārthābhāve ? tasmāt sukhasthānādidhāraṇāddharmaḥ, sukhakāraṇaṃ hyavyabhicāri tadiṣyate, yasyābhāve yasyābhāvo yasya ca bhāve yasya dhruvo bhāvastat kāraṇamitarat kāryamiti kāraṇasya dharmasya kāryasya ca sukhasyāvyabhicārāt . evamadharme'pi vyākhyā viparītārthā kāryā . tasmādayuktam--saṃjñākaraṇamātreṇa maryādeti .
atha tvityādi . syānmatam --tasyeśvarasya rucerevecchātaḥ sukhaṃ duḥkhaṃ vā na dhāraṇadhāna-
pravṛttyātmakatvāddharmasyānyasya vā kasyaciditi . atrocyate --dharmādharmamaryādāvacanamanarthakam, yaduktaṃ
pratibuddhānāṃ prāṇināṃ dharmādharmamaryādāmupadiśyottarakālaṃ svamaryādānuṣṭhānānurūpyeṇa ityādi tat sarvamanarthakaṃ saṃvṛttam . tatsādhanārthaṃ hetumāha sadṛṣṭāntam --sadaivetyādi yāvad yasya kasyacit siddherādyantavaditi . sargasyādau madhye'vasāne ca sadaiva sarvakālamīśvaraśaktimātravaśādevānyasya kāraṇasyābhāve'pi yathā tathā yena vā tena vā prakāreṇa sukhasya duḥkhasya veṣṭāniṣṭaśarīrāderaniyamena yasya kasyacit
mārakasyāhiṃsakasya vā siddherdharmādharmākāraṇatvam . tadakāraṇatvādādyantavat prathamāvasānakālayoriva
tanmaryādāvacanamanarthakamiti . evaṃ tāvadadvaitatyāgaḥ .


tathā dvaitamapi tyaktaṃ sākṣādvyāpāravacanāt . sākṣādvyāpāro hyaiśvaryam, tasmāt
tadavyāhatavṛtteḥ kiṃ dharmādinā, kimādhikārikaiḥ ? atha tairvinā śaktirvyāhanyate
tasya tarhi vyāhataśaktitvāttvevamanīśvaratā itaravat .
nanu pradhānopasarjanadvaitapratijñānāt tatsaṃvādena bhāvanārthaṃ sargādau sākṣādvyāpāra ucyate upasarjanena vināpi pradhānasya pravṛttisadbhāvāt citrācāryasyeva
śiṣyeṇa vināpi tathā'dṛṣṭādyabhāve'pīśvarasya . na, ādikarasya kartṛtvāt . avyajyamānaprakāravyaktirādiḥ, ādānāt, ādityodayāditvavat . prayojanaparamārthatvād bhavitṛtvasya .

na kevalamadvaitatyāga eva, kiṃ tarhi ? tathā dvaitamapi tyaktam . kutaḥ ? sākṣādvyāpāravacanādityādi yāvat kimādhikārikairiti . sākṣādvyāpāro hyaiśvaryam, tad vyācaṣṭe --tasmāt tadavyāhatavṛtteḥ
tasya sarvaiḥ prakāraiḥ sarvakālaṃ sarvadeśe vā'vyāhatā vṛttirasya, atastadavyāhatavṛttitvāt kiṃ dharmādinā ?
ādigrahaṇādadharmeṇa kim ? sthānavigrahendriyaviṣayairvā prāṇināṃ sukhaduḥkhāśrayaiḥ prāṇibhirvā kiṃ kriyate ? na
kiñcidityabhiprāyaḥ . kimādhikārikaiḥ brahmamanuviṣṇvādibhirdharmādharmamaryādāpālanārthaṃ viniyujyamānairveti .
atha manyase tairvinā śaktirvyāhanyate tasyeśvarasya tatastarhyasya vyāhataśaktitvāt tvevamanīśvaratā
kāryāntarāśakteḥ śramādvā itaravaditi pṛthagjanavadityarthaḥ .
nanu pradhānopasarjanetyādi yāvat tathā'dṛṣṭādyabhāve'pīśvarasyeti . āha--dvaitamevodgrāhitaṃ
bhāvitaṃ pratyupasaṃhṛtaṃ ca, nānyathodgrāhabhāvanopasaṃhārāḥ . katham ? pradhānamupasarjanaṃ ca dvaitaṃ pratijñātam,
tasyaivārthasya saṃvādeneśvaraḥ pradhānaṃ na karmetyetadbhāvanārthaṃ sargasyādau svaśaktitaḥ sa eva sākṣād vyāpriyate
ityucyate . kasmāt ? upasarjanena vināpi pradhānasya pravṛttisadbhāvāt citrācāryasyeva śiṣyeṇa
vināpīti . yathā śiṣyamapradhānaṃ grāhayitvā citrakarmāgrāhayitvā vā prāyeṇa tena vinā saha vā citrakarmaṇi
citrakarācāryaḥ pravartata eva svaprādhānyāt sannidhyasannidhyorapi śiṣyasya pravartakatvādevamīśvaro'pyadṛṣṭādisannidhyasannidhyoḥ pravartate pradhānatvāditi bhāvyatvādudgrāhitadvaitānurūpabhāvanopasaṃhārātmakatvād na
kaściddoṣa iti .
etacca na, ādikarasya kartṛtvāt . ādiṃ karotyādikaraḥ, sa eva ca kartā, tasyaiva kartṛtvāt .
ko'sāvādiriti cet, ucyate --avyajyamānaprakāravyaktirādiḥ, sata evārthasyāvyaktasya kenacit
prakāreṇa vyaktirādiḥ . kutaḥ ? ādānāditi ādānamādiḥ ityakṣarārthaniruktimāha hetuṃ dṛṣṭāntaṃ ca
ādityodayāditvavaditi, yathā ādityasyodayamadhyāhnāstamayatvaprakāreṇa divasavibhāgānāṃ vidyamānānāṃ
vyaktirevaṃ tatra . prayojanaparamārthatvād bhavitṛtvasya, yaḥ prayojayati paramārthataḥ sa kartā bhavitā

ādikaratvaṃ ca yathā vrīhau sambhāvyate, avrīhermṛdādervrīhitvena ādikaratvāt .
tathā prāk pṛthivyādīnāmapyādikaratvaṃ paścādapi tathā, tadāditvād vrīheḥ tathābhivyakteḥ tatprayuktatvāt . kasmāt pṛthivyeva na bhūto vrīhiḥ ? ko vā bravīti pṛthivī
na bhūta udakādiśca vrīhiriti vrīhyādi vā pṛthivyādi na bhūtamiti, tatprayuktatvāt ? itaścetaśca tadātmakatvāt tadavyatiriktatvāt tat tadeva .
bhūkṛñoḥ sarvadhātvarthatvāt, na prayojyaḥ, ityasmāt kāraṇād ya ādikaraḥ sa kartā, yaśca kartā sa bhavati,
bhūkṛñoḥ sarvadhātvarthavyāpitvāt . etaduktaṃ bhavati--yataḥ prakārāntareṇābhivyañjayan bhāvāntarasyādikaratvād
bhavati vastu tata ekaikasya sarvatvam, na sarvasyaikatvaṃ parasparāpekṣābhivyañjanenādikaratvāditi .
asmiṃścārthe vyāpakaṃ dṛṣṭāntamāha sphuṭīkaraṇārtham --ādikaratvaṃ ca yathā vrīhau sambhāvyata iti .
tadvyākhyā --avrīhermṛdādervrīhitvenādikaratvāditi, mṛtsalilavātākāśānāmavrīhīṇāṃ vrīhiprakāreṇābhivyaktiṃ kurvan vrīhirādikaraḥ, etamarthaṃ hetutvena vyāpārayati siddhaṃ kṛtvā pañcamyā vrīhitvenādikaratvāditi . tathā prāgityādi, evaṃ ca kṛtvā vrīhitvāt prāgapi pṛthivyabvāyvākāśānāmapyādikaratvaṃ
paścādapi tena prakāreṇa tathā vrīhivadeva, tadāditvād vrīheḥ, te ādiḥ pṛthivyādayo vrīheḥ prāk
paścācceti teṣāmādikaratvam tena prakāreṇābhivyakteḥ . kiñcānyat, tatprayuktatvād vrīheḥ, te hyasya prayoktāraḥ, yo yasya prayoktā sa tasya kartā yathā ādityodayāditvamityata āha--tatprayukto vrīhiḥ .
kasmāt pṛthivyeva na bhūto vrīhiḥ, pṛthivyeva udakameva vāyureva vā ākāśameva vā, tatprayuktatvāt ādikaratvādādityodayāditvavat ? iti . atrocyate --ko vā bravīti--pṛthivī na bhūta udakādiśca vrīhiriti tatprayuktatvāt vrīhyādi vā pṛthivyādi na bhūtamiti tatprayuktatvāt ? vrīhirapi
pṛthivyabvāyvākāśādi bhavati, pṛthivyudakavāyvākāśādyapi ca vrīhimāṣāmrajambvādi bhavati, tatkṛtāhāro'pi
pṛthivyādi vrīhyādi; pṛthivyādyapi tatkṛtāhāraḥ, tatkṛtāhāraśarīrendriyabuddhyādi tatkṛtamanuṣyatiryaṅnārakadevādi ca, tatkṛtāhāravrīhipṛthivyādi ca tatkṛtāhāraśarīrendriyabuddhimanuṣyādi sarvaṃ parasparataḥ sarvātmakaṃ bhavati,
tatprayuktatvāt tathābhivyaktestadādikaratvādityādihetubhiḥ . kiyadvodāhriyate ? nyāyasyāsya vyāpitvāt
sarvaṃ tadudāharaṇameva . diṅmātrapradarśanārthaṃ  tadvyāpitvapradarśanārthaṃ  cāha --itaścetaśceti, yadi vrīhito
vrīherādikaratvam atha pṛthivyāditaḥ pṛthivyāderādikaratvamiti tānyevodāharaṇāni . evaṃ tatkṛtāhāraśarīrendriyādiṣvapi draṣṭavyam, sarvasyaikaikasya sarvātmakatvāt . tata āha --tadātmakatvāt tadavyatiriktatvāt tat
tadeveti tasya tasya prakārasya hetutvaṃ dṛṣṭāntatvaṃ ceti .


puruṣakarmasvapyevameva . puruṣaḥ karmayogyānāṃ pudgalānāṃ karmatvena ādikaraḥ,
tathāvidhopayogagateḥ prayojanaparamārthatvād bhavitṛtvasya . tadapi ca karma ādikaram, bāhyamapi ghaṭādi ādikaram .

evaṃ dṛṣṭāntabhūtaṃ prastutanyāyaprasādhitaṃ sarvasarvātmakavādaṃ prathayitvā dārṣṭāntikaṃ puruṣakarmavādamīśvarakāraṇanirākaraṇāyāha --puruṣakarmasvapyevamevetyādi . puruṣaḥ kartā karmayogyānāṃ pudgalānāṃ karmatvena
ādikaraḥ . ke karmayogyāḥ pudgalāḥ ? ucyate--paramāṇuvargaṇā agrahaṇavargaṇā, agrahaṇavargaṇā dvipradeśavargaṇā, evaṃ daśapradeśādisaṅkhyeyapradeśavargaṇāḥ . samānajātīyānāmekaśo buddhyāvasthāpitānāṃ piṇḍo vargaṇā,
kucikarṇakābhīrasavarṇagopiṇḍavat . anantapradeśavargaṇā api kāścid grahaṇayogyāḥ kāścidagrahaṇayogyāḥ .
grahaṇayogyāyogyatvaṃ cātisthūlasūkṣmāyogyatvāt svedeneva paramāṇuśarkarāṇāṃ, yogyatvācca madhyamaparimāṇānām .
tatra yā grahaṇayogyāḥ pudgalato vargaṇāḥ tāśca mānena siddhānāmanantatamabhāgaḥ abhavyasiddhīnāmanantaguṇāḥ .
eṣa tāvadaudārikayogyasya jaghanyasya vidhiḥ . taduparyekaparamāṇau prakṣipte dvitīyāpyaudārikayogyā evamekaikavṛddhānyanantānantāni sthānāni audārikakāraṇatvena grahaṇayogyāni . jaghanyādutkarṣasthānamasaṅkhyeyaguṇam,
yasmāt paramparopanidhayā prathamasthānādārabhyānantasthāneṣu teṣu teṣu dviguṇatā bhavati tasmādasaṅkhyaguṇaṃ saṅkhyeyaguṇaṃ vā, anantaropanidhayā tu rūpādhikameva . tasminnutkṛṣṭaudārikayogyadravye rūpe prakṣipte jaghanyaṃ vaikriyaśarīrasyāgrahaṇayogyam . evaṃ rūpādhikavṛddhyā tānyapyanantānantāni sthānāni pūrvavat, jaghanyādutkṛṣṭamasaṅkhyeyaguṇam, ko guṇakāraḥ ? śreṇyasaṅkhyatamabhāgaḥ . teṣāmagrahaṇānāmupari vaikriyasya jaghanyaṃ grahaṇayogyam . tānyapi

sthānāni pūrvavadanantānantāni . punarāhārakāgrahaṇāni, tathā tadupari tadgrahaṇayogyāni tathaiva . audārikaśarīrayogyebhyo vaikriyaśarīrayogyānyasaṅkhyeyaguṇāni, tato'saṅkhyeyaguṇānyāhārakayogyāni, tāvadasaṅkhyeyaguṇāni
grahaṇāgrahaṇāni pūrvasmāt pūrvasmāt . taduparyāhārakotkṛṣṭe rūpe prakṣipte jaghanyamagrahaṇaṃ taijasasya, jaghanyādutkṛṣṭamanantaguṇam, ko guṇakāraḥ ? abhavyebhyo'nantaguṇaḥ siddhānāmanantatamabhāgaḥ . tadupari rūpādhike taijasaśarīrayogyaṃ jaghanyam . jaghanyādutkṛṣṭamanantaguṇam, ko guṇakāraḥ ? siddhānāmanantatamabhāgo'bhavyebhyo'nantaguṇaḥ . anena vidhinottareṣāṃ bhāṣāprāṇāpānamanaḥkarmayogyānāmagrahaṇāntaritānāṃ grāhyāṇāmuttarottarānantaguṇamāneyāḥ . antaraṃ tu grāhyāṇāṃ jaghanyādutkṛṣṭo viśeṣādhikaḥ sarvatra, ko viśeṣaḥ ? tasyaivānantabhāgaḥ . agrāhyāṇāṃ tu jaghanyādutkṛṣṭo'nantaguṇaḥ, ko guṇakāraḥ ? siddhānāmanantatamabhāgaḥ abhavyebhyo'nantaguṇaḥ . evaṃ-
vidhaiḥ pudgalaiḥ sarvatra loke'vagāḍhagāḍhanicite karmatayā pariṇamayya tadyogyān kāyavāṅmanaḥkarmalakṣaṇānāṃ
trayāṇāṃ yogānāṃ kāyayogena gṛhṇāti tenaiva kārmaṇaśarīratayā pariṇamayati puruṣaḥ svavīryeṇa yogākhyena, vāṅmanaḥprāṇāpānatayā pariṇamayya kāyayogenaiva vāṅmanaḥprāṇāpānatayālambya visṛjati . yathoktam—
jogehi tadaṇurūvaṃ pariṇamayati geṇhitūṇa paṃcataṇū .pā+ugge vālaṃbati bhāsāṇamaṇattaṇe khaṃdhe ॥ karmapra॰ gā॰ 17
tathā manasā vācā kāyena vāpi yuktasya vīryapariṇāmaḥ .jīvasyātmani yaḥ khalu sa yogasaṃjño jinairdṛṣṭaḥ ॥  
tejoyogād yadvad raktatvādirghaṭasya pariṇāmaḥ .jīvakaraṇaprayoge vīryamapi tathātmapariṇāmaḥ ॥   iti .
ki kāraṇam ? tathāvidhopayogagateḥ, bandhanayogyapariṇāmāpannapudgaladravyagrahaṇapariṇatakṛtaprayogapariṇāmāpatteḥ
puruṣasyetyarthaḥ . yathoktam—
ūṣmaguṇaḥ san dīpaḥ snehaṃ vartyā yathā samādatte .ādāya śarīratayā pariṇamayati cāpi taṃ sneham ॥  

yathā cātmani akarmaṇāṃ karmatvena ādikaratvaṃ tathā karmaṇāmapi ātmana
ādikaratvaṃ tathābhivyakteḥ tatprayuktatvāt . kasmāt ātmaiva na karmabhūtaḥ ? ko vā
bravīti na karmabhūto'sau karmāṇi cātmabhūtāni neti tathāvidhopayogagatestatprayuktatvāt... ... ....
anyonyakāritādikaratvāt karmakarmiṇoḥ sarvasarvātmakatā acetanajñānāvaraṇa... ... ...pālanapūraṇapuruṣatvāt .
tadvad rāgādiguṇaḥ sa yogavartyā''tmadīpa ādatte .skandhānādāya tathā pariṇamayati tāṃśca karmatayā ॥  
snehābhyaktasyāṅge lagadeva rajo malībhavatyapi vā .rāgadveṣasnehābhyaktasya tathā bhavati karma ॥  
rūkṣayati ruṣyato nanu vaktraṃ snihyati ca rajyataḥ puṃsaḥ .audāriko'pi nanu bhāvavaśāt pariṇamati deho'yam ॥  
tasmādātmā kartā karaṇayuktaḥ karmatvena ādikaraḥ, pūrvavat prayojanaparamārthatvād bhavitṛtvasya .
kimātmaivādikaraḥ ? netyucyate, tadapi ca karma ādikaram, tadapi ca jñānāvaraṇādikarma grahaṇayogyamaudārikādiśarīrabhedādivipākaṃ pudgalaḥ, kiṃ bhavati ? naranarakadevatiryaggatisaṅgrahabhavanavāsyādyanekaprabhedasarvātmaśarīrāṇāṃ tatsambaddhātmanāṃ cādikaraṃ bhavati . yathoktam—
jīvapariṇāmahetū kammatayā poggalā pariṇamaṃti .poggalakammaṇimittaṃ jīvo vi taheva pariṇamati ॥   iti .
na kevalamādhyātmikamevādikaram, kiṃ tarhi ? bāhyamapi ghaṭādi ādikaraṃ sarvādikaram .
viparyayeṇāpi bhāvayitukāma āha --yathā cātmani akarmaṇāmityādi pūrvavat sacodyaparihāraṃ gatārthaṃ
yāvat ko vā bravīti na karmabhūto'sau karmāṇi cātmabhūtāni neti tathāvidhopayogagatestatprayuktatvādityādibhirhetubhiḥ . tasmāt sarvasarvātmakatvāt ko'nya īśvaraḥ ? kā vānyā prakṛtiḥ ? iti .
itaśca anyonyakāritādikaratvāt karmakarmiṇoḥ sarvasarvātmakateti . kāraṇamāha --acetanajñānāvaraṇetyādi, acetanāni jñānadarśanāvaraṇavedyamohāyurnāmagotrāntarāyākhyāni saprabhedāni karmāṇi
pudgalātmakānyatyudīrṇānyapyātmano'kṣarānantatamabhāgamupayogasvābhāvyād nāvṛṇvanti, śeṣaṃ keṣāñcidāvṛṇvanti
ekendriyanigodasūkṣmāparyāptakādīnām, karmaṇāṃ kṣayopaśamavaicitryāt .

athaivaṃ neṣyate tato naivātmā badhyeta karmaṇā tatphalabhūtaiśca tanvādibhirna yujyeta
vikarmatvād muktavat . prakṛtīśvarādisṛṣṭivaśādeva na badhyeta na yujyeta ca tanvādibhiḥ, amūrtatvāt, ākāśavat .
savvajīvāṇaṃ pi ya ṇaṃ akkharassa aṇaṃtatamo bhāgo ṇiccugghāḍita+o .taṃ pi jadi āvarijjejja teṇa jīvo ajīvataṃ pāve .suṭṭhu vi mehasamuda+e ho+i pabhā caṃdasūrāṇaṃ ॥ nandīsū॰ 42
tathāṃ svalpaṃ rajo hi kaluṣaṃ ca nabhaḥ karoti rāhurgṛṇoti śaśinaṃ balavāṃśca somaḥ .paṅko vināśayati vāriguṇaprakṛṣṭiṃ doṣā muhūrtarabhasā balavān svabhāvaḥ ॥  
tasmāt karmakarmiṇoranyonyādikaratvam . kevalinastu vigatasarvāvaraṇavighnamohatvād yadyapyupayogāvaraṇābhāvāt tathāvidhopayogagatirasiddhā tathāpi vedyāyurnāmagotrakarmacatuṣkatatprayuktatvādihetusadbhāvādanyonyādikaratvaṃ siddham . siddhānāṃ tu karmanirmuktāvyābādhapāriṇāmikaparamasukhakṣāyikasamyakatvajñānadarśanavīryalabdhyādīnāṃ cādikaratvam . nanvātmapudgalaikyāpattivacanādeva vā bhedapratīteḥ svavacanavirodha iti . etanna, kasmāt,
pālanapūraṇapuruṣatvāt, pṛpālanapūraṇayoḥ pā॰ dhā॰ 1086, pālayati sukhaduḥkhādivipākāṃstāṃstān
pudgalānātmabhāveneti pālyate taistathāvidhopayogagatyeti vā puruṣaḥ, pūrayati tāṃstaiḥ pūryata iti vā puruṣaḥ .
pumāṃsaṃ gilati puṃsā vā gilyata iti pudgalaḥ, pūraṇād galanād vā pudgala iti niruktibhede'pyarthaikyāt
puruṣapudgalaśabdayorindraśakravadekārthatvādadoṣaḥ .
athaivaṃ neṣyate yathā mayoktaṃ karmakarmiṇoranyonyādikaratvaṃ yadi na syāt īśvaravaśāt, svabhāvādeḥ
prakṛtyādervā kutaścit saṃsāravaicitryaṃ syāditīṣyate tato naivātmā badhyeta karmaṇā saṃsārabījabhūtena
śubhāśubhena, tataśca tatphalabhūtaiḥ śarīrendriyasthānaviṣayaiḥ śubhāśubhairna yujyeta vikarmatvād muktavat .

yadi tvadṛṣṭābhāve'pyasāvīśvarastataste muktānāmapi tanvādīni asau kuryāt,
īśvaratvāt, sargādivat .
ata eva ca sambhūyakāritvācetanatvasthitvāpravṛttīnāmapakṣadharmatā .
evaṃ ca kṛtvā tadapi sarvamasambaddhaṃ yat karmakāraṇaikāntina āhuḥ . ta
itthamāhuḥ--yadi pravartayitṛtvāt puruṣakāraḥ kāraṇaṃ syāt tataḥ pradhānamadhyamā-
mukto vā badhyeta, tata eva, tadvat . syānmataṃ muktāmuktavikalpasambhavalpalpāsambhava eva paramārthataḥ sṛṣṭivaśavyavasthānāditi .
tadapi nopapadyate, prakṛtīśvarādisṛṣṭivaśādeva na badhyeta tanukaraṇādibhiḥ, na yujyeta bhuvanena ca,
amūrtatvādākāśavat . ākāśaṃ vā badhyeta yujyeta ca tanvādibhiḥ, tata eva, tvadabhimatapuruṣa iva .
aniṣṭaṃ caivamādi bhavata iti .
kiñcānyat, yadi tvadṛṣṭābhāve'pītyādi . mayā tāvaditthamadṛṣṭākhyakarmatvāpannasarvapuruṣeśvaratvamuktaṃ
tasya tasya tanvādyādikaratvāt . tanna ceditthamādikaratvamicchasi tato'pi tvadanuvṛttyābhyupagate'pyadṛṣṭākhyakarmābhāve'pi mayā doṣa ucyate --asāvīśvarastataste muktānāmapi abhūtatathāvidhahetūnāmakarmaṇāṃ
tanukaraṇāni bhuvanāni cāsau kuryāt, īśvaratvāt, sargādivat . tathā pralayakāle'pi sarveṣāṃ kuryāt,
tata eva, tadvat . madhye vā na kuryāt, īśvaratvāt, pralayakālavat . aniṣṭaṃ caitat . asmāccāniṣṭāt
karmātmaikyāt sarvasarvātmakatvāt sarveśvaratā .
ata eva cetyādi . karmātmaikyasarveśvaratvābhyām, aṇava eva karma, ta eva sukhādayaḥ, . tasmādadṛṣṭāt
sṛṣṭiḥ pradhānāt sṛṣṭiḥ pṛthagaṇubhyo'dṛṣṭacoditebhyo vā sṛṣṭiḥ iti vādāntaraparikalpaṃ tyaktvā asmaduktakarmātmaikyasarvasarvātmakasarveśvaratvābhyupagamo'vaśyambhāvī . tasmāt tvayoktasambhūyakāritvācetanatvasthitvāpravṛttīnāmapakṣadharmatā . ekatvāt kasya dvitīyasya kena saha sambhūyaikārthakāritā ? kiṃ tadacetanaṃ cetanāt
pṛthagbhūtam ? satatasampravṛttapūraṇa-pālana-galana-puṃgaraṇādidharmatvācca kā sthitvā pravṛttiḥ ? ityasiddhārthatvād
viśiṣṭacetanādhiṣṭhitatvaṃ tanvādīnāṃ na sādhayitumalamiti . yadapi viśeṣyoktaṃ mithaḥ pratyanīkasambhūyaikārthakāritvāditi tadasattvaṃ tu pūrvoktameva ṇicchayato savvalahumityādigāthayā . tasmānneśvarapūrvikā sṛṣṭiḥ,
kintu anekeśvarapūrviketi vijñeyā .
evaṃ ca kṛtvetyādi . anenaikānteśvarapūrvakavādadoṣaprakāśanena karmaikāntavādadoṣaprakāśanamapi kṛtaṃ
veditavyamasambaddhatvāt tasya karmaikāntavādasya . kathaṃ punaste karmaikāntavādina āhuḥ ? kathaṃ vā tadasambandhaḥ ?
ityatastatpradarśanārthaṃ tāvat puruṣakāraṃ nirākurvantaḥ karma samarthayantaḥ ta itthamāhuriti tadupapattīrdarśayati,
yathā --yadi pravartayitṛtvāt puruṣakāraḥ kāraṇaṃ syāditi puruṣakāra eva kāraṇaṃ na karmāpīti cenmanyasa
ityekāntaṃ sūcayati tata idamaniṣṭaṃ puruṣakārakāraṇaikāntinaste prāptam . katamadaniṣṭam ? ucyate --pradhāna

dhamabhinnāḥ siddhayo'siddhayo vā nānā na syuḥ, utkarṣārthikāraṇaikatvāt . utkarṣārthipuruṣakāraikatvāt pradhānamadhyamādhamabhedabhinnāḥ puruṣakārā na sidhyanti . saprabhedāstāḥ siddhayo'siddhayaśca nānājātīyā na syuḥ, avyatiriktakāraṇatvāt,
tulyatantupaṭavat .
kāryātirekāttu kāraṇātireka iti karmaiva pravartayitṛ . dvividhā ca... ... ...
itarasya . tatra tvadiṣṭapuruṣakāravyāpārasyāvatāra eva nāsti svaśaktyādhānāsamarthatvāt . cetanāmātrasāro hi puruṣakāraḥ śaktiḥ, na ca sa paśutve vartamāno manu-
madhyamādhamabhinnāḥ siddhayo'siddhayo vā nānā na syuḥ, tāśca dṛṣṭāḥ, na hi dṛṣṭād gariṣṭhamanyat
pramāṇamasti . kasmānnānā na syuriti cet, ucyate --utkarṣārthikāraṇaikatvāt, ātmotkarṣārthī puruṣa
eva kāraṇaṃ na karmāpi kāraṇamiti puruṣakārakāraṇaikāntavādamāśaṅkate, puruṣakārasyaikatvamutkarṣārthipuruṣakāraikatvam, utkarṣārthinaḥ puruṣasya kriyā kāraḥ, tasyaikatvāt pradhānamadhyamādhamabhedabhinnāḥ svācāradurācāravikalpadvayaprabhedakṛtā lokaprasiddhāḥ puruṣakārā na sidhyanti, eka evotkṛṣṭaḥ prāpnoti . tataśca tatsādhyānāmapi phalabhūtānāṃ pradhānamadhyamādhamānāṃ śubhāśubhānāṃ bhedā na prāpnuvanti, ekaivotkṛṣṭā siddhiḥ prāpnoti,
na madhyamādhame sabhede siddhī syātām . nāpi ca puruṣakārāṇāmasiddhayaḥ syuḥ, tāśca dṛṣṭā iti tadupasaṃhṛtya
sādhanamāha --saprabhedāstāḥ siddhayo'siddhayaśca nānājātīyā na syuravyatiriktakāraṇatvāt
tulyatantupaṭavaditi puruṣakārasyaiva kāraṇatvāt tadvyatiriktakāraṇābhāvād bhavataḥ puruṣakāraikāntavādinaḥ
karmānapekṣatvāditi .
itthaṃ parapakṣe doṣamuktvā svapakṣasādhanamāha --kāryātirekāttu kāraṇātireka iti karmaiva pravartayitṛ . itiśabdo hetvarthe, kāryāṇāmanekabhedānāṃ siddhīnāmasiddhīnāṃ ca parasparato'tiriktatvāt kāraṇātirekeṇāvaśyaṃ bhavitavyam, tacca kāraṇaṃ karmaiva puruṣasya tvadabhimatasya pravartayitṛ pravartakamanekabhedamiti grahītavyam .
tasya kāryanānātvānumitasya kāraṇasāmānyasya karma iti saṃjñā kriyate, puruṣakārasya puruṣādīnāṃ ca kāraṇānāṃ
nirākṛtatvāt . tasya siddhyasiddhibhedakāryaliṅgādanumānaṃ deśāntaraprāptyanumeyādityagateriva, dvividhā cetyādinā
talliṅgāsiddhiparihārārthaṃ yāvaditarasyeti gatārtham, prasiddhaṃ liṅgamityarthaḥ . tatretyādi, tatra etasmin kāraṇavaicitryānumānaliṅge kārye tvadiṣṭapuruṣavyāpārasyāvatāra eva nāstītyāvayorlokasyeva prasiddhe kāryaliṅge
tvadabhimatakāraṇāsambhavo'smanmatakāraṇasambhava eveti ca darśayati . kasmāt ? svaśaktyādhānāsamarthatvāt . kasya svaśaktiriti cet, cetanasya puruṣasya . cetanāmātrasāro hi puruṣakāraḥ śaktiḥ,
hiśabdo yasmādarthe, yato'syaiṣā  śaktiḥ etāṃ cādhātuma  śakto'sāviṣṭe manuṣyatve paśutve vartamāna iti
svaśaktyādhānāsāmarthyaṃ darśayati --na ca sa ityādi, satyapi caitanye tāṃ svāṃ caitanyaśaktiṃ karmabalākṛṣṭanikṛṣṭa

ṣyatve svacaitanyaśaktimādhātuṃ samarthaḥ, manuṣyaḥ sanna tajjñānaṃ paśau, tasyāpi karmalabhyatvāt . api tarhi gaṅgāyāḥ srotasya... ....
yāyo'pi ca puruṣaḥ so'svatantraḥ, karmaparavaśatvāt, vetālāviṣṭaśavaśarīravat,
upakramaprabhṛti... ... ...prāṇāṃśca jahyāt .
ato yathāhāraviśeṣābhyavaharaṇakhalarasādivibhajanādyasañcetitakriyāsu asvatantra eva tāḥ karmakṛtāḥ puruṣo matkṛtā ityabhimanyate, tatkāryatāyāṃ hi tāsāṃ
kadācidakaraṇābhāvādihaiva amṛtatvaprasaṅgaḥ tathā kāyendriyanirvartane'pyaniṣṭaśarīrendriyādirna syāt, iṣṭasyaiva karaṇaṃ svātantryāt syāt . tasmāt sarvameva tat karmaṇa
eva . tadatirekeṇa ka ātmani pratipadyeta ?
paśvajñānakuśaktau vartamāno na viśiṣṭeṣṭamanuṣyacaitanye sthāpayituṃ śakta iti, viparyayeṇa manuṣyaḥ sanna tajjñānaṃ
paśau ādhātuṃ samarthaḥ iti vartate . tasyātmano yat svatattvam iti tvayā pratarkitaṃ tanna śaknoti karmavaśīkṛto yonijātyantarastho yonijātyantare'nyatrādhātum, kutaḥ ? tasyāpi karmalabhyatvāt, paśormanuṣyasya
vā caitanyasya karmavaśādeva tathābhāvāt manuṣyaḥ paśurvā svajātināmakarmodayādeva bhavatītyarthaḥ, tadudayasya
kāraṇāntaradurnivāratvāt . tatra dṛṣṭāntamāha --api tarhi gaṅgāyā ityādi, sambhāvanayaitaducyate, api
caitat sambhāvyam--devavikriyotpātādinā gaṅgāsrotasyanyathāsnotasyānyathā pravṛttasya karmaṇo'nyathā pravartanamiti . evaṃ
tāvadabhyupagamya svatantraṃ cetanaṃ puruṣakāraṃ ca tasyoktam .
naiva vābhyupagacchāma etat sarvaṃ kiñcit karmavyatiriktam, kutaḥ ? tattvacintāyāṃ karmavyatiriktakāraṇānavasthānādityetad darśayati --yāyo'pi cetyādi yāvad vetālāviṣṭaśavaśarīravaditi .
karmavetālāviṣṭo hi puruṣo'svatantra iṣṭāniṣṭatulyapravṛttiḥ paravaśatvāt puruṣasya, upakramaprabhṛti ityādi
yāvajjahyāditi tatsvātantryābhāvapratipādanārtho nimeṣopakramādārabhya maraṇāpavargāvasāna iti gatārthaḥ .
punarapi --ato yathāhāraviśeṣetyādi yāvadihaivāmṛtatvaprasaṅgaḥ . māturojaḥ pituḥ śukrañca
prathamāhāraḥ, tataḥ sattāhaṃ kalalaṃ bhavati tandulavai॰ 17 ityādinā krameṇa śarīrendriyādikāraṇāhāraḥ
prāṇanādiyātrāsamarthaḥ, tasya ca khalarasādibhāvena vibhajanam, ityādyasañcetitāvyaktakriyāsu asvatantra
eva garbhādiṣu suptaśca . tāstu kriyāḥ karmakṛtāḥ puruṣo matkṛtā ityabhimanyate, tathā bhāsamānatvāt .
tatkāryatāyāṃ hi puruṣakārakāryatāyāṃ hi tāsāṃ kriyāṇāṃ kadācidakaraṇābhāvāt prāṇasthitihetvanuparamaṇād maraṇābhāvaḥ, tasmādihaivāmṛtatvāya kalpeteti dṛṣṭeṣṭavirodhadoṣaprasaṅgaḥ . tathā kāyendriyanirvartane'pyaniṣṭaśarīrendriyādirna syāt kāṇakuṇṭabadhirādiḥ, sampannendriyajātisaṃsthānasaṃhananādiyukta eva
syāt . puruṣakārakāryanirvartane ca dharmādyanuṣṭhānaviṣayopabhogādau iṣṭasyaiva karaṇaṃ svātantryāt syāt .

akāraṇamapi karma, sahāyāpekṣatvāt, bhārotpāṭavat . etadapi ca na mantavyam
akāraṇamapi karma sahāyāpekṣatvāt, phalopahārāya svāminayodyogāvapekṣyau amātyādiprakṛtiśca iti, yatastānyapi hi svāmidharmādharmarajjuyatinibaddhāni, tadāyattatvāt tadbhogyatvāt... ...tantupaṭavat . yadi tāni svāmidharmādharmarajjuyatinibaddhāni
na syustataḥ sarvāviśeṣaprasaṅgaḥ .
yo'pi svāmipuruṣakāraḥ so'pyadharmaphalatvāt karmaiva, kleśatvāt, jvaravat .
tasmāt sarvameva tat karmaṇa eva hetoḥ, nātmanaḥ, karmaṇaḥ iti pañcamyā hetvarthe vihitatvāt .
tadatirekeṇa ka ātmani pratipadyeta ? tasmādevaṃ vidvān ka ātmani etadanupapadyamānaṃ karmavyatirekeṇa
abhyupagacchet ? nābhyupagacchatyeva vidvānityabhiprāyaḥ . tasmādahetuḥ puruṣastatkāraśca .
syānmatam --akāraṇamapi karma, sahāyāpekṣatvāt . puruṣakāramakāraṇamapi karma sahāyamapekṣate
kavalāsyaprakṣepādivat . yathoktam—
ālasyād yo nirutsāhaḥ sa kiñcinnāśnute phalam .stanakṣīrādipānaṃ ca pauruṣānna viśiṣyate ॥  
ato bhārotpāṭavat, yathā bhāraṃ samudvahan puruṣaḥ sahāyamutkṣeptāraṃ nikṣepakaṃ cāntareṇa svayameva na
śaknoti voḍhumiti kāraṇamakāraṇaṃ ca dṛṣṭastathā karma puruṣakāramantareṇeti kāraṇamakāraṇaṃ ceti .
etadapi ca na mantavyamakāraṇamapītyādinā tameva pūrvapakṣaṃ vyācaṣṭe . bhārotpāṭāpekṣabhāro-
dvāhavadatra kiṃ sahāyaṃ karmaṇo'pekṣyamiti cet, ucyate --phalopahārāyetyādi, phalamupahariṣyataḥ karmaṇastatsvāminaḥ karturnayodyogāvāntarāvapekṣyau, bāhyā svāmātyādiprakṛtiḥ . kiṃ punaḥ kāraṇam evaṃ na
mantavyam ? ucyate --yatastānyapi hi svāmidharmādharmarajjuyatinibaddhānītyādi yāvat tantupaṭavat
sahetudṛṣṭāntakena padavākyena amātyādīnāṃ dharmādharmakāryatvamāpādya karmakāraṇāvadhāraṇāt puruṣakāraṃ nirākaroti
tadāyattatvāt tadbhogyatvādityādinā hetusaulabhyaṃ ca darśayati . tantupaṭavaditi tantvāyattapaṭavat paṭatvena
tantūnāmeva bhogyatvavat . yadi tānītyādi evamanabhyupagame sarvāviśeṣaprasaṅga ityaniṣṭāpādanam .
yo'pītyādi . yadapi coktaṃ svāminayodyogāvapekṣyau iti svāmipuruṣakāraḥ so'pyadharmaphalatvāt karmaiva, na puruṣakāro nāma karmātirikto'stītyavadhāraṇārthaṃ prākpratijñātaṃ samarthayati, kleśatvāt,
kleśo hi cintāvyāyāmarūpaḥ, manaḥśarīrāyāsātmakatvāt, jvaravat .


athaitamadharmaphalaṃ necchasi na tarhi duḥkhamadharmaphalamiti prāptam, tatkarmaṇaḥ prāṇātipātāderdharmaphalaprāptiriṣṭaprāptiriti prāptam, dharmādharmaphalaviparyayāt . puruṣakāranairarthakyaṃ ca .
sa ca yadyahetuko muktānāmapi syāt . sahetuścet karmaṇa evācetanāt, yuktikṣamahetvantarābhāvāt .
yadā ca puruṣasya pravṛttau nāsti kartṛtvaṃ tadā dravatīti dravyaṃ kartṛsādhanaṃ na
bhavati . karmaparigrahaviśeṣastu dravyaṃ drūyate gamyate...iti . bhogyena karmapuruṣeṇa

athetyādi . athaitaṃ puruṣakārasaṅkleśamadharmaphalaṃ necchasi prajñotsāhayuktasya praśastatveneṣṭatvālloke
tato na tarhi duḥkhamadharmaphalamiti prāptaṃ śirorogādi, kleśatvāt, nayodyogapuruṣakāravat . yathoktam—
anarthapāṇḍityamadhītya yantritaḥ suteṣu dāreṣu ca nityaśaṅkitaḥ .niśāsu jāgarti hinasti bāndhavān namo'stu rājyāya varaṃ daridratā ॥   iti .
atha prasiddhivirodhadoṣabhayād duḥkhamadharmaphalamiti tvayānujñāyate tatsācivyakriyāyāśca hiṃsāderduḥkhasādhanatāṃ gatatvāt tatkarmaṇo hetoḥ prāṇātipātāderdharmaphalaprāptiḥ, kāsau ? iṣṭaśarīrendriyaviṣayasukhasamyagjñānārogyādiprāptiḥ ityetat prāptam; śubhāśubhayoriṣṭāniṣṭaviparyayaphalābhyupagamāt dharmād nayodyogau
duḥkhaṃ vā ityuktatvādata eva prāptam, adharmaphalād duḥkhāt sukhaṃ dharmaphalamiti prāptam . kiṃ tat ? iti
taddiṅmātraṃ pradarśayati --iṣṭaprāptiriti iṣṭaśarīrendriyādiprāptirityetat prāptam . kiṃ kāraṇam ? dharmādharmaphalaviparyayāt ityataḥ puruṣakāranairarthakyaṃ ca yādṛcchikatvāviśeṣāt . ato yaduktaṃ karmaiva kāraṇaṃ puruṣakārasyāpi karmaphalatvāt iti śreyān pakṣaḥ . yathoktam--

yathā yathā pūrvakṛtasya karmaṇaḥ phalaṃ nidhānasthamivopatiṣṭhate .
tathā tathā pūrvavidhānusāriṇī pradīpahasteva matiḥ pravartate ॥  

abhyupagamyāpi puruṣakāraṃ doṣaṃ brūmaḥ--sa nirhetukaḥ sahetuko vā syāt ? kiñcātaḥ ? sa ca puruṣakāro yadyahetuko muktānāmapi syād nayodyogalakṣaṇaḥ na ceṣṭasteṣām . atha mā bhūdeṣa doṣa iti saheturiti brūyāt tataḥ sahetuścet karmaṇa evācetanāt, śubhādapi puruṣakārāt sevādikādanarthāvāpteraśubhādapi
prāṇātipātāderarthāvāpterdharmādharmaphalasaṅkarokteranumātuṃ śakyata etat abuddhipūrvakādacetanakarmavaśādevaitacchubhāśubhavaicitryam . kiṃ kāraṇam ? yuktikṣamahetvantarābhāvāt, vicāritaniṣiddhatvāt puruṣa-niyati-kālasvabhāvādihetvantarāṇāṃ nātrānyad vimardakṣamaṃ kāraṇamastyanyadato daivākhyāt karmaṇaḥ .
yadā cetyādi . yasmin kāle evaṃ ca kṛtvā puruṣasya pravṛttau sādhyāyāṃ nāsti kartṛtvamiti
siddhe karmaṇa eveti ca siddhe tadā tasmin kāle dravatīti dravyaṃ kartṛsādhanaṃ na bhavati svatantrasya
karturanupapatteḥ . karmaparigrahaviśeṣastu, tuśabdo viśeṣāvadhāraṇārthaḥ, karmasādhanamupapannārthaṃ dravyaṃ drūyata

dravyaṃ kriyate, karmapuruṣeṇaiva karmapuruṣaḥ kriyate, yathā vrīhiṇaiva vrīhiḥ kriyate,
kāryeṇaiva bījavrīhiṇāṅkuravrīhiḥ .
yaccāpi puruṣakārakāraṇaikāntina āhustadapi sarvamasambaddham . ta itthamāhuḥ—
evaṃvādinaste punaḥ kāryalakṣaṇatvāt karmaṇo'kṣarārthācca karmavyatiriktaḥ kartā asti,
ghaṭasyeva kulālaḥ .
nanu karmaṇaiva kariṣyate . nanu sudūramapi gatvā vrīherapyāvartakatvāt svarūpabhedādakṣarārthācca nirvivādakṛtakatvāt karmaṇaḥ kartureva bhāvaḥ tacchakteḥ .
ityayaṃ viśeṣo'vadhāryate . tadvigrahaṃ darśayati --drūyate gamyata ityādi . tadidānīṃ nirūpyate --bhogyena
karmapuruṣeṇa tena dravyaṃ kriyate . kimuktaṃ bhavati ? karmapuruṣeṇaiva karmapuruṣaḥ kriyata ityuktaṃ bhavati .
tatra dṛṣṭāntaḥ --yathā vrīhiṇaiva vrīhiḥ kriyata iti . kāryeṇaiva bījavrīhiṇāṅkuravrīhiriti tadvyākhyā,
evaṃ tāvadavadhāraṇena kartrartho nirākṛtaḥ, karmaikāntavāda upapāditaḥ, cetanācetanaikyāt sarvasarvātmakatvāccāyukta īśvaro'nyo heturiti ceti .
yaccāpītyādi . na kevalaṃ kartṛsādhana eva doṣaḥ, kiṃ tarhi ? karmaikāntavādo'pyayuktaḥ . tatpradarśanārthamāha --evaṃvādinaste punaḥ kāryalakṣaṇatvāt karmaṇaḥ, kāryaṃ karma, yat kriyate tat karma, karturīpsitatamaṃ karma pā॰ 1 . 4 . 49 iti lakṣaṇādakṣarārthāccānumeyaḥ kartā . tasmāt karmaṇo'nyaṃ kartāraṃ
karmavyatiriktamantareṇa karmābhāvād ghaṭasyeva kulālo'vaśyaiṣyaḥ kartā . prayogaśca--svatovyatiriktacetanakartṛkaṃ tvadiṣṭaṃ karma, kāryatvāt kriyamāṇatvāt, ghaṭavaditi .
atrottaraṃ paraḥ nanu karmaṇaiva kariṣyata iti svata eva karmaṇā karma kriyate na tadvyatiriktena
kartretyuktaṃ prāg dṛṣṭānte vrīhiṇaiva vrīhiḥ kāryeṇa bījavrīhiṇā kāryo'ṅkuravrīhiḥ kriyata ityuktaṃ mayeti
smārayati . itara āha --nanu sudūramapi gatvetyādi, vicārya vicāryāpyātmavyatiriktapuruṣāvinābhāvitvāt
karmaṇastvayāpyetadabhyupagantavyaṃ karmavādinā--karmavyatiriktaḥ kartā puruṣo'stīti . kasmāt ? vrīherapyāvartakatvāt, asyāpi vrīhidṛṣṭāntasya kṣityudakākāśavātāṅkurādyāvṛttirūpatvāt teṣāṃ ca svarūpabhedāt
svataḥpṛthagbhūtakartravinābhūtaṃ karma sidhyati ato viparyayasādhanatvamiti . kiñcānyat, akṣarārthācca, kriyata
iti karma karturīpsitatamaṃ karma pā॰ 1 . 4 . 49 iti karmaśabdākṣarārthaḥ . tatastasya kṛtakatvaṃ nirvivādam,
tasmācca nirvivādakṛtakatvāt karmaṇaḥ kartureva bhāvaḥ svatantrasya, puruṣa eva bhavati, kartureva bhāvaḥ
sarvasyeti pañcamīnirdeśād vā puruṣādeva sarvaṃ bhavati kāraṇāt . evaṃ ca tvaduktahetoreva karmavyatiriktapuruṣasiddheḥ karmaṇaśca tadvyatiriktasya siddherāvartakavaidharmyeṇa karmaṇaḥ kṛtakatvaṃ kartrarthāntarabhūtasyāvadhāraṇaṃ ca
yuktam . kutaḥ ? tacchakteḥ, tasmādeva hi kartuḥ puruṣāt karmaṇaḥ kṛtakatvaśaktiḥ, karturvā puruṣasya karaṇaśaktiḥ,
na vrīhiṇaiva vrīhivadāvartakatveneti .


na hi sa kriyamāṇaḥ, karmaṇo'svatantratve sati alabdhātmavṛttitvādabhavanamābhūtadevadattavat .
śāstranirākaraṇamevaṃ tvadupadeśādikriyānirākaraṇaṃ ca, karmapravṛttimātratvāt
tatpratipattyapratipattyoḥ .
karmapravṛttimātratvāt tathā śāstrārthasya asmadupadeśādikriyāṇāṃ ca prati-

na hi sa kriyamāṇa ityādi yāvadābhūtadevadattavaditi tadeva bhāvayati . tasyāḥ karmaśakterasvatantratvamalabdhātmavṛttitvāt . asvātantryācca kuto bhavanam ? dṛṣṭāntaḥ--ābhūtadevadatto garbhopakramāvasthāyāṃ kāryāyāmalabdhātmavṛttitvādasvatantraḥ asvatantratvādakartā, akartṛtvācca na bhavati kāryāvasthāvyatirekeṇa yathā devadattaḥ tathā kāryāvasthāyāṃ karmāpi kriyamāṇaṃ na bhavet, aniṣṭaṃ caitat tvayāpi . tasmāt karmābhavati, tacca
pṛthagbhūtapuruṣabhavanādṛte na bhavatītyasti puruṣaḥ .
kiñcānyat, puruṣakārapratyākhyāne sarvaśāstravaiyarthyaprasaṅgaḥ . katham ? yathākramaṃ hitaprāptyahitaparihārāvarthau sarvaśāstrāṇām, tābhyāṃ ca hitāhitaprāptiparihārārthābhyāṃ niruktīkṛtasatyatvāni pramāṇāntarasaṃvādena
cikitsitādīni śāstrāṇi, yathā—
kaṭukaḥ kaṭukaḥ pāke vīryoṣṇaścitrako mataḥ .tadvad dantī, prabhāvāt tu virecayati sā naram ॥ carakasaṃ॰ 1 . 26 . 68nāgarātiviṣāmustākvāthaḥ syādāmapācanaḥ ॥ carakasaṃ॰ 6 . 15 . 98
ityādīni puruṣatatkriyayorabhāve karmakāraṇaikānte nirākṛtāni syurittham . na ceṣyate tannirākaraṇaṃ
kasyacit pramāṇāntarasaṃvādinaḥ śāstrasya prāmāṇyadarśanāt . tvadupadeśādikriyāṇāṃ ca dṛṣṭārthānāṃ nirākaraṇam evamiti vartate, karmakāraṇaikānte punaḥ puruṣasya svatantrasya tatkriyāyāścābhāve parapratipādanārthaṃ
tacchaktiyuktaśabdoccāraṇakriyā na syāt karmata eva pravṛtteḥ . ādigrahaṇādodanasya mukhasaṃyojanādikriyāśca
na syuḥ, karmapravṛttimātratvāt tatpratipattyapratipattyoḥ, tvadupadeśārthapratipattiḥ karmata eva parasya, sa
pratipadyate vināpyupadeśena, na pratipadyate vā satyapyupadeśe .
karmapravṛttimātratvādityādi yāvat karmaṇa eveti cet . syānmatam--yaducyate śāstranirākaraṇamevaṃ tvadupadeśādinirākaraṇaṃ ca karmaṇo'svatantratve satyalabdhātmavṛttitvādābhūtadevadattavadabhavanam,
nirvivādakṛtakatvāt kartureva bhāvastacchakteḥ, vrīherapyāvartakatvāt svarūpabhedāt puruṣa eva bhavati,
ityādi sarvaṃ nopapadyate, karmata eva bhavati ityupapadyate karmapravṛttimātratvāt tathā śāstrārthasyāsmadupadeśādikriyāṇāṃ ca pratipattyapratipattyoḥ karmapravṛttimātratvāt prājñapuruṣapratipattivad balīvardādyapratipattivacca . tasmāt sarvāṇyetāni karmaṇa eva hetorbhavanti pūrvoktanyāyavaccintāvyāyāmādiśārīra

pattyapratipattyoḥ sarvāṇyetāni karmaṇa eveti cet, atha tadādikarma kutaḥ ? brūyāstvam--oṃ puruṣādeveti . karmata eva na, vrīhivaidharmyeṇākartṛkatvāt, ātmādivat,
notkṣepaṇavat .
kathamasambaddham ? yasmānna śubhamaśubhaṃ vā rūpādi iṣṭakāraṇamaniṣṭakāraṇaṃ
vā ekāntena kiñcidasti . tadeva śubhamaśubhamiṣṭakāraṇamaniṣṭakāraṇaṃ ca . eka eva
mānasakleśaphalatvāt tasya, iti cedāśaṅkāyām, evaṃ cenmanyase . tatastvamidamasi tāvat praṣṭavyaḥ --atha
tadādikarma kutaḥ ? iti . mama tāvadabhiprāyaḥ--kṛtakatvāt karmaṇaḥ puruṣādeva taditi . tannecchatā tvayā
vaktavyam--kutastadādikarma yata etat sarvaṃ pratipattyapratipattikleśādi ? iti tvadabhiprāyākarṣaṇārthaḥ praśnaḥ, kiṃ
tadapi karmaṇa eva uta puruṣāt ? iti . brūyāstvam--oṃ puruṣādeveti, evaṃ nāmāstu, ko doṣaḥ
gatyantarābhāvāt, karmata eva ityabhiprāyaḥ syādityatra brūmaḥ --na, vrīhivaidharmyeṇākartṛkatvāt,
vrīherapyāvartakatvāt kartṛtvamupayāti, nāsāvato vrīhirakṛtakaḥ, akartṛkatvāt, tataścākriyamāṇatvānnopapadyate karmaṇaḥ karmatvaṃ tasyādikarmaṇaḥ . kimiva ? ātmādivat, yathā ātmākāśakāladigādīni na
kenacit kriyanta ityakarmāṇi tathā ādikarmāpi syāt . notkṣepaṇavaditi vaidharmyadarśanam, yathā utkṣepaṇaṃ
karma tadvyatiriktenotkṣeptrā vinā na bhavati tathedamiti .
evaṃ puruṣakāravādinā karmavādī dūṣitaḥ, karmavādinā ca prāk puruṣakāravādī . tasmād yaduktam
evaṃ ca kṛtvā tadapi sarvamasambaddhaṃ yat karmakāraṇaikāntina āhuḥ, yacca puruṣakārakāraṇaikāntina āhustadapi sarvamasambaddhaṃ parasparadūṣitatvāt iti tadubhayamidānīṃ naikaṭyenāpyasambaddhamiti pratipādayitukāmaḥ
praśnayati --kathamasambaddhamiti paravacanena svavacanena caikatvāt tayoḥ pṛthak karmapuruṣakārābhāvādevāsambaddhamiti tatpratipādayiṣyannāha --yasmād na śubhamaśubhaṃ vetyādi yāvat kāya iti . ayaṃ tāvad dṛśyamānaḥ
kāyaḥ puruṣo vāstu yatte'bhirucitam, na me kaścidatra pakṣapātaḥ . tacca yasmād na kiñcidatra śubhamevāśubhameva vā bāhyamapi kāyād bhinnamabhimataṃ rūpādi iṣṭasya sukhasya kāraṇaṃ citra-mayūra-srak-candana-
bhramararutādi aniṣṭasya vā duḥkhasyātivivarṇahuṇḍasaṃsthānākārakaṇṭakaśivārutādi . sarvamapyetadiṣṭakāraṇamapyaniṣṭakāraṇamapi śubhamapyaśubhamapi iti gṛhāṇa dravyakṣetrakālabhāvapuruṣāntarasaṃyogaviśeṣāśrayapariṇāmaviśeṣāpatteḥ surabhi-madhura-sukhasparśa-surūpa-suśabdetarabhāvamupalabhyate abhakṣitabhakṣitamodakavat pakvāpakvāmraphalavat padmakesaranālavat jātājātavipannāvipannasurādivat svasthāsvasthastrīpuruṣagītarutādivat . yathoktamārṣe --tecceva poggalā subbhigaṃdhattā+e pariṇamaṃti te ceva te poggalā dubbhigaṃdhattā+e pariṇamaṃti
jñātādharma॰ ityādi . tasmād na śubhamaśubhaṃ vaikāntena kiñcidasti bhinnajāti . kiṃ tarhi ? tadeva
śubham tadevāśubham, tata eva ca iṣṭakāraṇamaniṣṭakāraṇaṃ ca, yathā tridoṣaghnamodakādi pramāṇā

hyayaṃ pudgalakāyaḥ ., bhoktṛbhogyātmakavipariṇāmavṛttitvāt, ata āhāravacchubhāśubhādidharmatāsya bhoktṛtvād bhogyatvāt .
nanvannodakaśubhāśubhate prativiśiṣṭāpaśadayogakṛte, na, ekaikasya sarvarūpadravyabhavanaparamārthatvāt tadeva tat, tatparamārthatvāt, tadvat . anyathātve'pi tadanatirekātmakatvāt, tantuyajñopavītavat .
pramāṇakālākālāhāritamiti svasthasarpadaṣṭāhāritaviṣavadvā tathaika eva hyayaṃ pudgalakāyaḥ, pudgala uktaniruktikaḥ, kāyaḥ śarīraṃ citatvād rogādiduḥkhanivāsatvādvā sarvo'pi bāhyābhyantaro mūrtadravyasaṅghātaḥ kāyaḥ
rūpādisaṅghātatvāt paramāṇorapi . pudgalasya pudgalasyeva vā kāya iti vigraha-samāsau . athavā pṛthak parikalpanayānayā kim ? indriyapratyakṣābhimataḥ śarīrākhyaḥ pudgalakāyaḥ svasaṃvedyajñānātmakaḥ kriyādiliṅgānumita
ātmakāyo vā so'yameka eva, na hyatra kācid bhedabuddhiḥ kāryā bandhapariṇāmaikyāpatteretannayadarśanāt .
eka eva śubhāśubhādidharmā iti sādhyasya kāyasya vakṣyamāṇāhāradṛṣṭāntasāmyamāpādya hetutvena tatsādharmyamāha --bhoktṛbhogyātmakavipariṇāmavṛttitvāditi . yadi puruṣakāravādimatena bhoktā, athāpi
karmavādimatena bhogyaḥ, tasmāt kāyo bhoktṛbhogyātmakaḥ, tasya vipariṇāmo vṛttirasyeti kāyaḥ sambadhyate
bhogyasya bhokturvā vipariṇāma iti, śukraśoṇitaṃ jananyāhṛtānnarasādi cādyuttarakāraṇamasya śarīrasya tadubhayaṃ
bhoktṛ bhogyaṃ ca anyonyabhāvāpatteḥ, tathā caturvidho'pyāhāro'śanādirāhartrāhāryabhāvād bhoktṛ bhogyaṃ ca, tacca
śubhāśubheṣṭāniṣṭakāraṇameveti, kāyacaitanyayorvaikyapariṇāmāpannasyaiva bhoktṛbhogyapariṇāmavṛttitvaṃ siddham, ata
āhāravacchubhāśubhādidharmatāsyeti, yathā āhāraḥ śubhaścāśubhaśca dṛśyate saṃskṛtāsaṃskṛtaḥ, saṃskṛto'pyaśubha
eva saṃskriyamāṇānnādyaśubhatvāt, saṃskārakābhimatakarpūrāderapi kālāntare daurgandhyādidarśanāt, sarvapudgalānāṃ prāguktavidhinā śubhāśubhatvavat pudgalatvādāhāraḥ śubho'śubhaśceti tathā kāya iti . athavā cetanācetanayorātmaśarīrayoraikyapariṇāmāt tadeva bhoktṛ bhogyaṃ cetyanenaivāhāradṛṣṭāntena sambaddhaṃ pratyekamapi sādhayatyetad
dharmadvayamityata āha --bhoktṛtvād bhogyatvāditi . evaṃ kartṛtvāt karmatvādāhāravacchubho'śubhaśca kāya
iti . athavā sukho'pi duḥkho'pi sa eva kāyaḥ, sukhastāvad duḥkhatvādāhāravat, duḥkhaḥ sukhatvādāhāravat, yat paraṃ pratyasiddhaṃ taditareṇa siddhena dharmāntareṇa sādhyam . evamiṣṭo'pyaniṣṭatvāt, aniṣṭo'pīṣṭatvāt āhāravadeva .
itara āha --nanvannodakaśubhāśubhate prativiśiṣṭāpaśadayogakṛte . prativiśiṣṭakarpūrādyekāntaśubhadravyayoge sati jalādi aśubhagandhamapi sat surabhīkriyate adhikaguṇābhibhavabhāvanayā, evamaśucyapaśadadravyayoge sati tadutkṛṣṭagandhābhibhavāt tadbhāvanayā karpūrādyapi tadgandhībhavadupalabhyate . athavā tadeva
vinaṣṭaṃ śubhataḍākādigatamalpaṃ śuṣyacchuṣyat karpūragandhaṃ bhavadupalabhyate, nālikeraphalāni surabhīṇi santi
pūtībhavanti dṛśyante . tasmādubhayadharmatā sarvadravyāṇām, tathā kāyo'pīti . etacca na, ekaikasya sarvarūpadravyabhavanaparamārthatvāt . vīpsayā vyāptiṃ sarvarūpadravyabhavanasya bhāvakasya bhāvyasya ca darśayati

yathā cātra pariṇāmyapariṇāmakapariṇamyapariṇamakabhāvādekatvaṃ tathātmakarmaṇorapi . ātmā
pariṇamayati tathābhavanasāmarthyād gatijātyādinā pudgalān pudgalāścātmānaṃ mithyādarśanāditvena, anyonyapariṇāmakatvādanāditvamekatvam .
ekaikasyeti . sarvaśubhāśubheṣṭāniṣṭakāraṇatvādirūpo hi dravyabhavanaparamārthaḥ, evaṃ hi bhavadeva bhavaddravyaṃ paramārthato
bhavati, nānyathā . yathoktam --egamegassa ṇaṃ bhaṃte jīvassa egamege jīve mātittā+e ityādipraśnaḥ yāvat
ājātapuvve . vyākaraṇam --gotama ! asa+ī aduvā aṇaṃtakhutto, evaṃ savvajīvāṇa vi egajīvo, egajīvassa vi savvajīvā, tathā savvapoggalā egajīvassa savvajīvāṇaṃ ca āhārattā+e usāsattā+e bhāsattā+e sarīrattā+e iṃdiyattā+e maṇattā+e āṇāpāṇattā+e   ityādyārṣe aikyāpattau jñāpakaṃ
sarvajñoktatvāt .
atrānumānam --tadeva taditi pratijñā mātṛtvādibhāvena yad bhavati śarīrādibhāvena vā tadekaikaṃ
sarvarūpamityarthaḥ, tatparamārthatvāt tadvat, etaduktaṃ bhavati--tat tatsvarūpāpannabhavanaparamārthatvāt tat
tatsvarūpavat . evamitaramapi pakṣīkṛtya sādhyam . yatsvarūpamidaṃ bhavati karpūraṃ śarīramannādi vā tat tadevetyarthaḥ, yacca yadeva na bhavati na tat tatparamārthaṃ yathā khapuṣpaṃ kharaviṣāṇaṃ vā, bhavanmatyānyat tat
tadanyasvarūpāpatteḥ, syādaheyasyāntaraṅgasya tattvam syād bahiraṅgasya cānyatvamiti tadeva hyanyatvābhimatamasmāmatam, asmā--bhistasyaiva tadrūpatvamiti sādhyate . tasmānnāstyanyathātvaṃ na cāsiddhaṃ tatparamārthatvamiti . abhyupetyāpi
anyathātve'pi tadanatirekātmakatvāt tadeva tat iti vartate . tasmāt tasya vānatirekaḥ, sa
ātmāsyeti tadanatirekātmakam, yad yadanatirekātmakamanyathātve'pi tadeva tad dṛśyate . kimiva ?
tantuyajñopavītavat, tantvanatirekātmakatvād yajñopavītasya valitasyānyathātve'pi tantvātmakatvameva
tathā sukhādiṣu bhāvanīyam, tadanatirekātmakatvaṃ ca bhāvitārthameva te cceva te poggalā subbhigaṃdhattā+e
jñātādharma॰ ityādinā .
yathā cātretyādi . evaṃ ca tadeva taditi sarvaṃ sarvasya bāhyasya pariṇāṇamyasya pariṇamayituśca
tattvam . yo'dhikaguṇasya tādguṇyaṃ pratipadyate sa pariṇāmī yo'dhikaguṇo nyūnaguṇatvamāpādayati sa
pariṇāmaka ityucyate vyavahārataḥ . niścayatastu pariṇāmipariṇāmakāvāvirbhāvatirobhāvamātrabhedau svata eva
ityasya nayasya darśanam, pariṇāmaśca dravyamātram, dravyaṃ ca bhavye pā॰ 5 . 3 . 104, yad yad bhavati sa
paramārtho'syeti, tadapyevaṃ bhāvitaṃ kṣīrāderyāvacca ghaṭādestāvad boddhavyam . tathādhikṛtasyādhyātmikasya karmakarmisaṃjñasya śarīraśarīrisaṃjñasya vā bhāvanārthamupanayati --tathātmakarmaṇorapīti . tad vyācaṣṭe --ātmā

yadapi ca rūpādi tadapyātmana eva tattvam, upayogātmakatvāt tadavyatirekalabhyarūpatvāt, matyādivat . rūpādīnāṃ deśakālādibhedena agṛhyamāṇatvāda-
pariṇayamatītyādinā yāvadanāditvamekatvamiti pariṇāṇamyapariṇāṇamakayoraniyatadeśakālabhāvādirūpatāṃ
darśayati tathābhavanasāmarthyād gatijātyādinā pudgalāniti, upayogalakṣaṇa ātmā gatijātiśarīrāṅgopāṅgādyanubhavanopayogātmatayā tān pudgalān pariṇamayatīti ātmanaḥ pariṇāmakatvaṃ teṣāṃ pariṇāṇamyatvam .
pudgalāścātmānaṃ mithyādarśanāditveneti mithyādarśanāviratipramādakaṣāyayogasukhaduḥkhodayakṣayopaśamādibhāvena pariṇamayanti, tadbhāvenātmā pariṇamyate . sa ca mithyādarśanodayādibhāvo bhavabhrāntihetuḥ, tadvaśasya
saṃsaraṇāt . etasya karmakarmidvayasyānyonyapariṇāmakatvādanāditvamekatvameva, ekatvaśabdena paryāyabhūtena
tattvaṃ vyācaṣṭe saṃsārasya karmakarmisambandhajatvāt tasya ca sambandhasyānāditvāt . yathoktam --puvviṃ bhaṃte ! aṃḍa+e
pacchā kukkuḍī ? ityādi praśnaḥ . vyākaraṇam --rohā ! puvviṃ pi ete pacchā vi ete, do vi ete sāsatā
bhāvā, aṇāṇupuvvī esā rohā ! bhagavatīsū॰ 1 . 6 . 53 ityādi . mithyādarśanagrahaṇaṃ sarvakarmabandhādhārabhūtatvāccheṣasyāpi sarvasya sūcanam .
āha--yaduktaṃ tvayā karpūrodakādyacetanānāṃ pariṇāmyapariṇāmakabhāvādekatvaṃ cetanācetanayośca jīvakarmaṇoriti tadyuktam . kintu rūpādi upayogībhavadātmā bhavati ātmāpi rūpādībhavati tatpariṇāmāt
ityetannopapadyate svabhāvāvināśāditi . atrocyate --yadapi cetyādi yāvad matyādivaditi . yadapi ca
bahirbhinnaṃ viṣayajātamupayoganimittabhūtaṃ rūpādi tadapyātmana eva tattvam . rūpāditattvamātmānaṃ ca vakṣyāmaḥ .
kuto rūpādyapi ātmana eva tattvamiti cet, ucyate --upayogātmakatvāt, matyādicakṣurdarśanādibhedaprabheda upayoga ātmā'sya rūpāderviṣayasya so'yaṃ tadātmakaḥ . kathaṃ rūpāderviṣayasyopayogātmakatvamiti cet,
ucyate --tadavyatirekalabhyarūpatvāt, rūpaṃ raso gandha ityādiviṣayasvarūpākāreṇopayogena avyatirikta
ekībhūta evopalabhyate rūpādirviṣayo nānyathā, anyathā viṣayasvarūpānavadhāraṇāt . tasmāt tadanatirekalabhyarūpatvāt rūpādirviṣaya upayogātmakaḥ . yad yadupayogātmakaṃ tat tadātmana eva tattvam, yathā matyādicakṣurdarśanādibheda upayoga iti .
syānmatam--rūpādīnāṃ deśabhedena yugapadavasthāyināṃ rūpaṃ raso gandha ityādayaḥ parasparato deśabhinnā
iti gṛhyante . tasya deśasya paramāṇuśo bhede na rūpaṃ raso gandho vopalabhyate, deśasambandhena tūpalabhyamānā
bhavanti . deśato'tyantaṃ bhedagrahe teṣāmabhavanam . tathā kṣaṇabhede prathamakṣaṇe'nyad rūpaṃ dvitīyakṣaṇe'nyaditi
gṛhyate ced na rūpaṃ nāma kiñcit syāt tanniṣṭhasya kālasya rūpagrahaṇāśrayasambandhābhāvādityabhavanātmakā

bhavanātmakatvād nirvastutvāpatteḥ dravyameva tathātathābhavanalakṣaṇaṃ satyaṃ cakṣurādipratyayopayogāpadeśena bhavati bhāgineyādyapadeśaviśiṣṭaikatvasatyapuruṣavat .
yaccopayogasvatattvaṃ matyādi tadapi pudgalātmatattvam, rūpādyātmakatvāt,
aṇvādivat . upayogalakṣaṇa ātmā rūpādyātmakeṣu pudgaleṣu upayuktaḥ rūpādyātmaka
eva, sarvātmanā grāhye upayogamayān mṛtpiṇḍaḥ śivakāditāyāmiva so'cetana
eva syāt paṭe'nupayujyamānaghaṭādivat . ātmā pudgalasvatattva eva ātmasvatattvajñānāvaraṇādyudayapravṛttyavyatiriktabhāvāvyatiriktarūpatvācca .
rūpādayaḥ syuḥ . ādigrahaṇād bhāvabhedena ekaguṇadviguṇatriguṇakṛṣṇādibhedena agṛhyamāṇatvād viśiṣṭasya
sāmānyasyaiva grahaṇāt . tataḥ kim ? abhavanātmakatvād nirvastutvāpattirvandhyāputravat . tataśca nirvastutvāpatteretat pratipattavyam --dravyameva tathātathābhavanalakṣaṇaṃ satyaṃ na rūpādayo nāma keciditi .
tathā tatheti rūparasādiprakāreṇa bhavati śyāmaraktatāditadbhedaprakāreṇa ceti satyam, dravyaṃ ca bhavye pā॰
5 . 3 . 104, dravati bhavatīti . kathaṃ punastad dravyamabhinnaṃ sad rūpādibhedena bhavatīti cet, cakṣurādipratyayopayogāpadeśena bhavati . cakṣurādipratyayā ityadhipatyālambanahetusamanantarapratyayāḥ, te nimittamasyopayogasya jñānadarśanākhyasya sa cakṣurādipratyayopayogaḥ, tadapadeśena rūpādi bhavati jñānāpadeśena cakṣūrūpādipratyayenetyarthaḥ . yathoktam—
rūpālokamanaskāracakṣurbhyaḥ sampravartate .vijñānaṃ maṇisūryāṃśugośakṛdbhya ivānalaḥ ॥   iti .
dṛṣṭāntaḥ --bhāgineyādyapadeśaviśiṣṭaikatvasatyapuruṣavat, yathaika eva puruṣo'nekasambandhistrīpuruṣāpekṣāpadeśaviśiṣṭo bhāgineyo mātulo bhrātā patiḥ pitā devaraḥ śvaśuraḥ putro bhrātrīya ityādirbhavati devadatta eka
ityeva ca satyastathā dravyamekameva rūpādi bhavati cakṣurādyapadeśāditi sādhūktamekameva sarvātmakamiti .
evamupayogātmakatvaṃ pudgalasya rūpādiprabhedasyoktam . idānīmupayogasyāpi paudgalātmyamucyate —
yaccopayogasvatattvaṃ matyādi tadapi pudgalātmatattvamiti pakṣaḥ . kasmāt ? rūpādyātmakatvāt,
aṇvādivat . sa hyupayogalakṣaṇa ātmā paramāṇudvyaṇukatryaṇukādiṣu rūpādyātmakeṣu pudgaleṣu upayujyate kṛtsno
vyāpriyate sārvātmyena vyāpta upayuktaḥ samāpta ityarthaḥ, rūpādyātmaka eva, apradeśasaṅkhyeyāsaṅkhyeyānantapradeśapudgalavat tadupayogāt tatpariṇāmāt tadeva taditi pūrvoktanyāyācca . yadyevaṃ rūpādyātmakatvamātmano nābhyupagamyate'saṅkhyātapradeśasyāpi rūpādimadekadravyopayoge tādātmyaṃ grāhye yātīti tato'saṅkhyātapradeśo'pi

nanvevaṃ pudgala eva ātmā prāptaḥ, tasyopayogātmanaḥ pudgalatvāt, kuto'sya
rūpādyātmakatā ? na, upayogātmakatvādeva rūpādīnāmapyuktavat .
anena sarvamapi karmakāraṇaikāntavādimataṃ puruṣakārakāraṇaikāntavādimataṃ ca
asambaddhaṃ boddhavyam, itaretarātmakatvāt .
sarvātmanā sārvātmyena sarvaiḥ pradeśairgrāhye dravye upayogamayān upayogamagacchan anupayujyamāno'cetana
eva paṭānupayujyamānaghaṭādivat syāditi sambhantsyate . kathaṃ punarupayogaṃ yān yāyāt ? mṛtpiṇḍaḥ
śivakāditāyāmiva, yathā mṛtpiṇḍaḥ kṛtsnaḥ śivakādibhāve sārvātmyena vyāpāraṃ gacchati tathā yadi na
gacchedātmā grāhye tatastādātmyamapratipadyamānaḥ so'cetana eva syāt paṭe'nupayujyamānaghaṭādivaditi
yathākramaṃ vaidharmyeṇa sādharmyeṇa ca dṛṣṭāntau . cetano hyupayogalakṣaṇastadabhāvādacetanaḥ syāditi eṣa doṣo
rūpādyātmakatvābhāve syādātmana upayogalakṣaṇasya . tasmāt siddhaṃ rūpādyātmakatvamātmana upayogātmakatvāt .
ataḥ pudgalasvatattvameva matyādi iti sādhūktam . itaśca ātmā pudgalasvatattva eva, ātmasvatattvetyādi yāvad bhāvāvyatiriktarūpatvācca . ātmanaḥ svatattvamaudayiko bhāvaḥ, udaye bhava audayikaḥ,
kasya ? karmaṇo jñānāvaraṇīyāderaṣṭavidhasyāpi, sa ca tadudayapravṛttito'pṛthagbhūto'vyatirikto bhāvaḥ svaṃ tattvamātmanaḥ, tadavyatiriktarūpaścātmā, tasmādātmasvatattvajñānāvaraṇādyudayapravṛttyavyatiriktarūpatvāccātmā
pudgalātmatattva eva tādātmyapratipatteḥ rūpādyātmakaparamāṇvādivadityarthaḥ .
atrāha --nanvevamityādi yāvat kuto'sya rūpādyātmakatā ? iti . nanu bhoḥ ! tvaduktena
vidhinā etenaiva pudgala evātmā prāptaḥ tasyopayogātmanaḥ pudgalatvāt, yo'yaṃ pudgalopayogaḥ rūpaṃ
rasaḥ ityādijñānātmanaḥ sa cātmopayoga eva upayogavyatiriktasya rūpāderabhāvādupayogasya rūpādyātmakatvādupayogarūpatvācca rūpādīnām . tasmāt kuto'sya ātmano rūpādyātmakatā ? iti prastutasyopayogasya
matyādeḥ pudgalātmatvamuparuṇaddhi eṣa vicāra iti . atrocyate--etanna, upayogātmakatvādeva rūpādīnāmapyuktavat . naiṣa doṣaḥ, rūpādyātmakatā ātmanaḥ, rūpādīnāṃ copayogātmakatā . yasmādupayogātmakatvaṃ
rūpādīnāmapyanantaramevoktam . tasmād rūpādīnāmapyupayogātmakatvāduktavat pudgalo'pyātmā ātmāpi pudgala
eveti rūpādyātmakatvamātmano na doṣāya .
anena sarvamapītyādi yāvaditaretarātmakatvāt . evaṃ ca kṛtvā puruṣasya rūpādimatpudgalātmakatvāt pudgalasyāpi upayogātmakapuruṣātmakatvāt taducyate karmaiva kāraṇam, puruṣakāra eva kāraṇam ityavadhāritamubhayamapyekāntagatamasambaddhaṃ boddhavyamiti . ubhayorapi pakṣayoḥ saha doṣoktireṣā .


pratyekapratyuktibhāvanādik tu pravartayitṛtvāt puruṣaśca kāraṇamutkarṣārthī,
tasyaivoktavat sarvatvāt karmāpi . tasyaiva karmatāpi . puruṣakārāṇāṃ ca tatsādhyānāṃ
ca siddhayo'siddhayaśca nānā syureva, puruṣasyaivāvyatiriktabhinnakāraṇatvāt, ahibhogavistaraṇakuñcanavat .
tathānatirekātirekāt karmāpi pravartayitṛ . sa eva hi puruṣaścetano'cetanaśca
iṣṭāniṣṭavidhivyāpriyamāṇatvāt . athaivaṃ neṣyate tato'sau bhavet paśuvad manuṣyatvenāpi .

idānīṃ pratyekapratyuktibhāvanādik tu, tuśabdo viśeṣaṇārthaḥ, yugapatpratyuktidiktaḥ pratyekapratyuktidig viśiṣyate . karmaikāntavādapratyuktidik tāvat pravartayitṛtvāt puruṣaśca kāraṇamutkarṣārthī,
caśabdāt karma ceti, ekāntapratiṣedhasya vakṣyamāṇatvāt . utkarṣamarthayatītyutkarṣārthī, utkarṣa evārthaḥ
so'syāstīti vā, arthāccāsannihite pā॰ vā॰ 5 . 2 . 135 iti iniḥ, sa cotkarṣo bāhyo dhanadhānyamitrabhūmyādisampat, āntarastvārogyajñānādisampat, kṛtārthasya tadarthārambhoparamādasannihitārtho'rthīti . kasmāt
puruṣaśca kāraṇamiti cet, ucyate --tasyaivoktavat sarvatvāt vrīhiṇaiva vrīhiḥ kriyate ityādinyāyo-
ktavadasāveva puruṣaḥ prāṇādimāṃścetanaḥ karmāpi, apiśabdād nokarmāpi prāṇāpānabhāṣāmanodravyādipudgala
ādhyātmiko bāhyo'pi rūpādipudgalaścetano yasmāt tasmāt sa eva pravartayitā . tasyaivāsmin pakṣe
karmādisarvasarvatvāt kiṃ tadanyat karma ? iti tasyaiva karmatāpi, apiśabdāt puruṣatāpi pudgalatāpi .
tasmādeva yaduktaṃ pradhānamadhyamādhamāḥ puruṣakārāsteṣāṃ ca siddhayo'siddhayaśca pradhānamadhyamādhamā
nānā na syuḥ iti tadayuktamuktam . puruṣakārāṇāṃ ca tatsādhyānāṃ ca siddhayo'siddhayaśca nānā
syureva, na na syuḥ . kiṃ kāraṇam ? utkarṣaparamparāyā bahuprabhedāyā api ā mukteḥ puruṣasyaivāvyatiriktabhinnakāraṇatvāt . sa evāvyatirikto bhinnaśca kāraṇam, tasyaiva sarvaprabhedātmakatvād bhinnatvam, teṣāṃ
ca karmanokarmabāhyarūpādibhedapudgalānāṃ puruṣopayogātmakatvādavyatiriktatvam . tasmāt puruṣakāranānātvaṃ
tatsādhyasiddhyasiddhinānātvāni ca syureva, sa caika eva kāraṇaṃ syādeva . ko dṛṣṭāntaḥ ? ahibhogavistaraṇakuñcanavat, yathā ahiḥ sphaṭāṭopakuṇḍalakīkaraṇādyayugapadavasthāyidharmai rūpādibhiryugapadavasthāyibhiśca bhinno'pyavyatiriktābhinnāhitvasatyastadavyatiriktabhinnakāraṇatvāt pravartayitā tathā pāṇyādisaṅghātasahavartī puruṣa upayogātmā gatyādyutkarṣārthī teṣu yugapadayugapadbhāviṣu puruṣa eva satya iti .
tathānatirekātirekāt karmāpi pravartayitṛ, yathā puruṣaḥ pudgalātmakarmadharmaprabhedabhinno'pyavyatiriktaḥ pravartayitā tathā karmāpi tadanatiriktātiriktakāraṇatvāt pravartayitṛ . kiñca, cetanācetana-
paramārthatvācca puruṣasyaiveṣṭāniṣṭavidhiṃ prati vyāpāraḥ, sa eva hi puruṣaścetano'cetanaśca, kutaḥ ? iṣṭā

evaṃ ca avibhaktadvyātmakatāyāṃ dvividhaḥ karmākhyapuruṣakārasya pravṛttiprabandhaḥ
sādhyo'sādhyaśca tīvramandādihetūpasevanasañcitatvāt sādhyāsādhyavyādhivat, calanīyo'vicālyaśca baddhābaddhamūlatvād vṛkṣa-haṭavat, nikācitānikācitāvayavatvādayaḥśalākākalāpavat .
niṣṭavidhivyāpriyamāṇatvāt . utkarṣāpakarṣāviṣṭāniṣṭau, tayorvidhiḥ tatprāptyupāyaḥ pramādāpramādau, tau ca
dṛśyete . tasmādayaṃ puruṣaścetano'cetanaśca pramādāpramādayoriṣṭāniṣṭavidhyorvyāpriyamāṇatvāt . ato'cetanakarmānubhāvopalambhāccetanapuruṣānubhāvopalambhāccāsau taddvayaparamārthaḥ . tasmācca karmāpi pravartayitṛ .
athaivaṃ neṣyate tvayā, yadi ca puruṣaścetanaśaktireveṣyate tato'sau bhavet paśuvad manuṣyatvenāpi
gamyāgamyabhakṣyābhakṣyādyaviśeṣajño yathā paśurbhavatyalpacetanastathā manuṣyatve'pi bhavet . vyaktavarṇapadavākyādarthapratyāyanasamarthaśabdoccāraṇādiśaktiśca manuṣyastadvat paśurapi bhavet . kṛmyādivad manuṣyo'pi jaḍaḥ
syāt, manuṣyavat kṛmirapi paṇḍitaḥ syādityādi . tasmāt karmāpi cetanaṃ puruṣo'pyacetanaḥ, taccobhayamavibhaktamiti grāhyam .
evaṃ ca kṛtvā tasyaiva tu uditavadavibhaktadvyātmakatāyāṃ cetanācetanaikātmatāyāṃ satyāṃ dvividhaḥ
pravṛttiprabandhaḥ phalapariṇāmaprabandhaḥ prāgbhavīyakarmākhyapuruṣakārasya sādhyo'sādhyaśca, tatsañcayahetubhūtopādānakālapariṇāmadvaividhyāt . taddarśayati --tīvramandādihetūpasevanasañcitatvāditi, tīvreṇa
yogapariṇāmena sañcitaṃ karma tīvrānubhāvasthitipradeśaṃ baddhapuṣṭanikācitaṃ sukhaduḥkhaphalamupakramitumaśakyatvādasādhyamavaśyaṃ vipacyate . mandena tu sañcitaṃ mandānubhāvādi śakyatvādupakramyam . sādhyāsādhyavyādhivat, yathā vyādhirjvarātisārādirnidānamandatīvratvābhyāṃ sādhyo'sādhyaśca bhavati tathā karmākhyapuruṣakārapravṛttiprabandhaḥ . sādhyāsādhyasvabhāvavyākhyānaṃ ca --calanīyo'vicālyaśca baddhāvaddhamūlatvād
vṛkṣahaṭavat . yathāsaṅkhyaṃ sādhyaścalayitavyaḥ, itaro'vicālyo na kampayitavyaḥ . prathamo baddhamūlo vṛkṣavat,
dvitīyo haṭavadabaddhamūlaḥ, duḥkhaviśleṣyaḥ sukhaviśleṣyaścetyarthaḥ, nikācitānikācitāvayavatvāt,

pariṇamanamapi ca karmaṇaḥ puruṣakārasya viṣayo na ca viṣayaḥ kvacit, aprāptaprāptavipariṇāmāvasthatvāt, puṣpatugdṛḍhaphalavat .
evaṃ ca kṛtvā kriyāsahāyaśca sa phalaṃ prayacchati ekaśca, sāpekṣānapekṣaśaktitvāt, bhārotpāṭavat . sopakramasya karmātmātmanaḥ puruṣātmanā... ...tṛṇadāhavadvā .
nikācitāḥ karmapradeśāḥ tīvrakrodhādyaśubhapariṇāmena, anikācitā mandapariṇāmena . kimiva ? ayaḥśalākākalāpavat, yathā sūtramātropanibaddhā ayaḥśalākā ekaśalākāpakarṣamātraprayāsena sarvāḥ pracyavante,
prataptasampṛktaprahatāḥ saṅgharṣaṇādṛte na śakyāḥ pṛthak kartum, tathā karmavidhiḥ .
pariṇamanamapi cetyādi yāvat puṣpatug-dṛḍhaphalavat . tasyāpi pūrvakarmaṇaḥ tīvramandādihetūpasevanasañcitasya phaladānamihatyapuruṣakārasya kṛṣyadhyayanasevāvāṇijyādyanuṣṭhānasya viṣayo na ca viṣayaḥ
kvaciditi, aprāptaprāptavipariṇāmāvasthatvāt, yathāsaṅkhyaṃ svayamaprāptavipariṇāmāvasthaṃ puruṣakāravipariṇāṇamyaṃ puruṣakāreṇa vipācyate viṣayatvamānīyate udīraṇākaraṇenodīryate, prāptavipariṇāmāvasthaṃ tu
vaiyarthyānna viṣayīkriyate puruṣakāreṇa na vipācyate nodīryate svayameva vipakvatvāt . kimiva ? puṣpatugdṛḍhaphalavat, puṣpatokaṃ dṛḍhaphalaṃ ca yathāsaṅkhyaṃ dṛṣṭāntau . yathā dṛḍhaphalaṃ svayameva vipacyamānaṃ na pācyate
puruṣakāreṇa, puṣpatokaṃ tu vṛkṣāyurvedavidhinā vipācyate . athavā puṣpatokasyaivotpannasya dṛḍhaṃ phalamasya
bhāvīti dṛḍhaphalaṃ tādṛkchaktyaivotpannamiti tasyaiva bhavati tacchaktivirahitasya na bhavatīti tadevāprāptapākakālaṃ
kadalakāmrādiphalaṃ kodravapalālādiveṣṭitaṃ nikhātaṃ vā pārśvadhūmādibhirvipācyate, netaradavaśyaṃ vināśīti .
athavā aprāptavipariṇāmāvasthaṃ puṣpatokamatimṛdutvādupakrameṇāpi na pācyate pācanāyogyatvāt kuthyati
vilīyate vā, dṛḍhaphalaṃ tu pācanayogyaṃ prāptakālatvāt pācyate .
evaṃ ca kṛtvā kriyāsahāyaśca sa phalaṃ prayacchati ekaśca sahāyībhūtāyāḥ kriyāyā api
tacchaktimātratvāt, kriyāsahāyasya puruṣakārasya phalapradānaṃ sāpekṣānapekṣaśaktitvāt, bhārotpāṭavat,
yathā bhāramutpāṭayan kaścit puruṣaḥ svayamevotpāṭayati, kaścit punaḥ sahāyāpekṣaḥ, evaṃ puruṣakāro'pi
phalapradāne sahāyāṃ kriyāmapekṣate kaścit kaścinneti sopakramasya kriyāpekṣā na nirupakramasya . tatra sopa

evamanayaiva diśā puruṣakāraikāntavādaḥ pratiṣedhyaḥ . yatraikasya svātantryaṃ tatra
tatpradarśitatattvasya itarasyāpīti bhāvanīyam . tathāvagāhādilakṣaṇairastikāyaiḥ
kramasya karmātmātmana ityādi yāvat tṛṇadāhavadveti tasyaiva sahaikībhūtasya ātmanaścetanācetanatvena
puruṣātmanetyādinā sāpekṣān udayopaśamakṣayopaśamakṣayān avasthāviśeṣān darśayati sodāharaṇān .
evamanayetyādi yāvadbhāvanīyamiti . evaṃ tāvad dvyātmakatayā ātmakarmaikāntavādapratyuktidigiyaṃ
pradarśitā . anayaiva diśā anayaiva puruṣakāra ityāpādyoktanyāyena tadeva vastu karmasaṃjñāmātreṇa bhāvayitvā
puruṣakāraikāntavādaḥ pratiṣedhyaḥ . tadyathā --karma ca kāraṇaṃ pravartayitṛtvāt sukhaduḥkhotkarṣāpakarṣavikalpānubhavāvaśyambhāvi, tasya caikasya uktavat sarvatvādupayogatvāt puruṣatāpi ityādi sarvamaśeṣaṃ
yojanīyam, yat pareṇānabhyupagatamanyataraditarat taditarasminnāpādyamiti, tata āha --yatraikasya svātantryaṃ
tatra tatpradarśitatattvasya itarasyāpīti bhāvanīyamiti bhāvanopāyaṃ pradarśayati sāmānyena . tathā
viśeṣya bhāvitamevāsmābhiriti .


aikyaṃ pravartakapravartyanyāyāt, taddravyatvāt, pṛthivyādivat . avagāhādidravyaṃ yathā
viyadādi evamātmādyapi, tasyaiva tathābhūteḥ, udakādivrīhitvaśivakādighaṭatvavat .
avibhaktāvagāhāvagāhyāvagāhakamekamevedaṃ bhavanaṃ mithyāgrāhotthāpitadravyaguṇakarmasāmānyaviśeṣasamavāyaprabhedaṃ sarvagatetarābhimatadravyamātramutkṣepaṇādi tada-

na kevalaṃ karmātmanorevābhinnaikyam, kiṃ tarhi ? yathā cātra tattvaṃ karmātmanoḥ sarvaprabhedeṣu vṛttaṃ
bhāvitamasmābhistathā avagāhādilakṣaṇairastikāyaiḥ avagāhagatisthitilakṣaṇairākāśadharmādharmākhyaiḥ saha
karmātmavicāroktāt pravartakapravartyanyāyād bhāvanīyamiti vartate . yathā pravartaka eva pravartya ityuktaṃ
tathā avagāhādi pravartakaṃ pravartyaṃ cobhayamekameva karmātmavaditi . punarapi tadbhāvanārthamāha --taddravyatvāt,
yad yad yaddravyaṃ tat tat tattattvam, yathā prāg bhāvitaṃ pṛthivyādi vrīhyādi . pṛthivyādivat taddravyatvamasiddhamiti cet, netyucyate, avagāhādidravyaṃ yathā viyadādi evamātmādyapi, yathāvagāhopakāraguṇamākāśaṃ gatisthityupakāraguṇau dharmādharmāvevamātmaparamāṇvādidravyamapi . kuto hetoḥ ? tasyaiva tathābhūteḥ, tadeva hyātmapudgaladravyaṃ tathā tathāvagāhagatisthitirūpeṇa bhavati . kimiva ? udakādivrīhitvaśivakādighaṭatvavat, yathodakapṛthivyākāśavātabījāṅkurādaya eva vrīhībhavanti yugapadbhāvino bhāvāḥ
yathā ca kramabhāvinaḥ śivaka-sthāsaka-kuśūlakādaya eva ghaṭībhavanti tathā ātmādyapyavagāhādi, avagāhādi
viyadādi, viyadādyavagāhādi, avagāhādyātmādi ca bhavatīti tasya tasya taddravyatvam, taddravyatvāt pravartakapravartyaikyanyāyo'vasthitaḥ . tasmāccātmapudgalākāśadharmādharmāstikāyā ekaṃ tattvaṃ sarvaprabhedavṛttamiti .
kiñcānyat, avibhaktetyādi yāvadekamevedaṃ bhavanam . avagāho'vagāhamānādātmāṇvāderavibhaktaḥ
avagāhyamapyākāśamavagāhadharmasya svaliṅgasya pṛthagasiddheravagāhakādavibhaktaṃ dravyārthavivakṣāyāṃ paryāyasyābhāvāt . tasmādekamevedaṃ bhavanamiti sādhūktam . tat punaranyatra prativādimate mithyāgrāhotthāpitetyādi
yāvat sarvagatetarābhimatadravyamiti . kāryadravyaṃ paṭādi kāraṇadravyāt tantvāderanyat tantvādi ca kāryādanyat, evaṃ guṇāḥ paṭaraktaśyāmatvādayaḥ paṭāt kāraṇakāryākhyāḥ parasparataśca, karmāpyutkṣepaṇādi kriyāvaddravyasamavetaṃ sarvagatāsarvagatadravyād guṇebhyaḥ parasparataśca, dravya-guṇa-karmabhyaḥ parasparataścānye sāmānyaviśeṣasamavāyā itītthaṃprabhedaṃ tadevāsmaduktaṃ bhavanaṃ mithyāgrāhotthāpitaṃ kaiścit . yaiścetthaṃ vikalpitaṃ tān
prati sarvagatetarābhimatadravyasvarūpamutkṣepaṇādi, ādigrahaṇād rūparasādiguṇagaṇaḥ sāmānyaviśeṣasamavāyāśca, tacca sarvagatāsarvagatadravyaṃ parasparato'nyonyānyatarasvarūpamātramiti pratijñārthaḥ . tadavyatiriktatvāditi hetuḥ, anantaroktavidhinā ca tadavyatiriktatvaṃ siddham . tatsvarūpamātraṃ tadavyatiriktam anayoḥ
śabdayoḥ ko'rthabheda iti cet, na kaścidetannayadarśanena, aparastu śabdabuddhyādibhedamicchatīti tanmatā

vyatiriktatvāt ghaṭaghaṭabhavanavat . evaṃ pacikriyāpi pṛthivyādikāṣṭhādisvatattvapratiniyatā kvacidapyanatikrāntadravyasvarūpā pṛthivyādikāṣṭhādidravyamātraṃ bhavanameva .
tacca yadasau bhavati sa tasya bhāvaḥ puruṣādiniyamacetanācetanavikalpadvaitaviśeṣaṇavinirmuktaḥ . tadeva hi bhavanaṃ yat sarvātmakamasadvyāvṛttārtham . anena hi pravartayitṛtvāt sarvaprabhedena bhūyate, na na bhūyate'pi abhāvena prāgabhāvādinā, tadātmāna-
pekṣayaitaduktam . dṛṣṭāntaḥ ghaṭaghaṭabhavanavat, yathā ghaṭa eva ghaṭabhavanaṃ na tato'nyat tatastadavyatiriktam .
yadyanyat syād ghaṭo na bhaved bhavanādanyatvād bhavanavyatiriktatvāt khapuṣpavat, bhavanaṃ vā tasya na syāt tato'nyatvāt paṭabhavanavaditi . ato ghaṭamātraṃ ghaṭabhavanaṃ tadavyatiriktaṃ ca evaṃ sarvagatetaradravyamātramutkṣepaṇādīti .
evaṃ pacikriyāpītyādi . kāṣṭhādipṛthivyādisvatattve pratiniyatā pacikriyāyā vṛttiḥ pūrvoktasarvapariṇatyāvṛttirūpatvādanyonyasvarūpāpatteśca teṣāmaikyāpattiśceti anatikrāntaṃ dravyasya svarūpaṃ deśe kāle vā
yayā pacikriyayā sā kvacidapyanatikrāntadravyasvarūpā . sā cotkṣepaṇādivadeva pṛthivyādikāṣṭhādidravyamātraṃ bhavanameva .
bhavanaṃ bhāvo'stitā iti paryāyaśabdāḥ . tacca bhavanaṃ yadasau bhavati sa tasya bhāvaḥ, na
tato'nyaḥ, svabhāvasambandhārthastu ṣaṣṭhyapadeśaḥ kraśayatyacetasaḥ   iti vacanāt svārthābhidhāyinyevābhede kartṛlakṣaṇā ṣaṣṭhī--dravyasya bhavanaṃ dravyameva bhavatīti . sa ca bhāvaḥ puruṣādiniyamacetanācetanavikalpadvaitaviśeṣaṇavinirmuktaḥ, puruṣa evedam, niyatireva, kāla eva ityādi cetanamacetanaṃ ca bhavatītyanena vikalpena dvaitamidaṃ manuṣyādi ghaṭādi ceti viśeṣyate yat puruṣādivāde jāgratsuptādyavasthābhedena kramayaugapadyādibhedena vā tena viśeṣaṇena vinirmuktaḥ sa bhāvo nirviśeṣaṇa eva sarvātmakaḥ,
ghaṭādi paṭo bhavati vrīhirudakam manuṣyo nabho dharmādharmādi, paṭo'pi ghaṭo vrīhyudakādi, ityaviśeṣeṇa sarvaṃ
bhavatyevaikaikamiti tadeva hi bhavanaṃ yat sarvātmakamasadvyāvṛttārtham, na hyasannāma kiñcidasti . kiṃ
kāraṇam ? yasmādanena pravartayitṛtvāt sarvaprabhedena vrīhyudakākāśāṅkurādinā bhūyate, na na bhūyate'pīti
dviḥ pratiṣedhād bhavanamevābhāvavyāvṛttyā niyamyate bhavatyeva, na na bhavati iti . kena punarna bhavati ?
abhāvena prāgabhāvādinā, asmin hi naye na kenacit prakāreṇa kiñcinna bhavatīti prākpradhvaṃsānyātyantābhāvā na santyeva . kutaḥ ? tadātmānatiriktatvāt, sa sa ātmā tadātmā tasyātmā vā tadātmā,
tato'natiriktatvāt . yad yad yadātmānatiriktaṃ tasya tasya prāgabhāvādyabhāvaḥ, tenāpyātmanā bhavatyevetyarthaḥ .

tiriktatvāt bālakumārādivat . bhūtvā na bhavati abhūtvā ca bhavati, anyathā'bhāvatvāpatteḥ .
acetana iti ca cetanādanya ātmaivoktaḥ paryudāsavācitvānnañaḥ, nocyate
cetano na bhavatyacetana iti cetanā na bhavatyacetanā iti jñānādi na bhavatyajñānādirvā iti .
kimiva ? bālakumārādivat, yathā bālaḥ kumāro yuvā madhyamaḥ sthaviro vā iti devadatta eva tena
tena prakāreṇa bhavati bālakāle kaumārābhāvena kaumāre'bālabhāvena yajñadattādyanyābhāvena kharaviṣāṇādyatyantābhāvena ca sarvaḥ sarvadā sarvatra sarvathā ca bhavati sa eva devadattastattadātmakastathā sarvadravyabhavanamiti .
bhūtvā na bhavatyabhūtvā ca bhavatīti, mṛtpiṇḍakāle na na bhavati ghaṭastadavyatiriktātmakatvād devadattabālakumārādivat, kapālakāle na na bhavati ghaṭaḥ tadavyatiriktātmakatvād devadattabālakumārādivat . kasmāt ? anyathā'bhāvatvāpatterasattvāpatteḥ . yadyevaṃ neṣyate tvayā prāgabhāvādināpi bhavatyeva
iti, tatastasya devadattādervastuno bālakumārādisarvāvasthātmaparityāge kiṃ tad devadattākhyaṃ vastu ? kāstāstadvyatiriktā bālādyavasthāḥ ? ityabhāva āpadyate . na santyavasthāḥ parasparasambandhābhāvād vandhyāputravat .
nāstyavasthāvat, avasthāvyatirekeṇānavadhāraṇāt, vandhyāputravat .
atrāha--na cetano'cetanaḥ iti nañā pratiṣedhavācinā sambandhādacetanarūpeṇa cetanasya bhāvābhāva
iti . atra brūmaḥ --acetana iti ca cetanādanya ātmaivoktaḥ paryudāsavācitvād nañaḥ, nātyantābhāvavācitvāt . sa ko'nyaścetanādanya ātmaiva iti cet, ucyate--sparśāsparśādidharmaṇastasyaivopayogādyasparśarūpādanyena rūpeṇa sa eva sparśādimān jñānāvaraṇādikarmarūpa ātmā, tena cetanādanyenācetana iti
cetana evoktaḥ, na tu bhavanmatātyantacetanābhāvarūpeṇa, prasajyapratiṣedhākhyasya vikalpāntarasyābhāvād
nocyate cetano na bhavatyacetanaḥ iti . tathā cetanā na bhavatyacetanā iti nocyate'jñānādi
jñānadarśanavīryādi na bhavatīti, kiṃ tarhi ? cetanāyā anyā'cetanā, kā sā ? sparśādīti . tathā jñānādi
na bhavatītyajñānādi nocyate, kiṃ tarhi ? jñānāderanyadajñānādi sparśādyeva . acetanā'jñānayorbhūya udāharaṇaṃ cetanātmano dravyasya nirdeśenāparituṣṭasya parasya tadabhipretaparyāyanirdeśena pratipādanārtham, ajñānādirveti, kiyatī vodāharaṇamālā kriyate ? yo'pyajñāna-saṃśaya-viparyayajñānādirjñānād bhinna ityabhimato dharmakalāpaḥ so'pi jñānājñānātmātmarūpāderbhinna eveti tatrāpi na tu jñānādirna bhavatyajñānādirityucyate, kiṃ
tarhi ? jñānāderanya evājñānādirityātmaiva ajñānādirūpeṇocyate iti .


yadyeṣa nyāyo neṣyate tataḥ tathā sarvato vyāvṛtterayuktaḥ prasajyapratiṣedhaḥ,
svato'pi vyāvṛtteḥ khapuṣpavadasattvāt . anyatvācca tattva eva prāgabhāvādivyāvṛtterbālakumārādivat tattva evatattvameva cetanā .
sā punarjñānadarśanādisaṃvedanā nirvṛttyupakaraṇalabdhitattva upayogātmā . ato
rūpādimadapyātmā, cetanatvāt, abhimatātmavat, tasyaiva tathābhūtatvādā mukteḥ .
evaṃ ca kṛtvā jñānaṃ na jñānaṃ pudgalātmakatvād rūpādivat, ajñānamapi ca jñānaṃ tata
eva tadvat, cetano'cetanaḥ, acetanaścetana ityādi .

yadyeṣa nyāyo neṣyate'nyaḥ sa prasajyapratiṣedha iṣyate cetano na bhavatyacetana ityādiriṣyate tvayā
tata evaṃ sati tathā tena prakāreṇa sarvato vyāvṛttiḥ, ghaṭaḥ paṭo na bhavatīti paṭo'pi ghaṭo na bhavatīti
parasparavyāvṛttivat sarvabhāvavyāvṛtteścetanācetanayorvyāvṛttiḥ . tataśca sarvato vyāvṛtterayuktaḥ prasajyapratiṣedho nirviśeṣavyāvṛttyarthatvād naña iti . syānmatam--svatastvavyāvṛttirbhaviṣyati ghaṭavaditi cet,
ucyate --svato'pi vyāvṛtteḥ, svato'pi tarhi vyāvṛttaṃ tat paraparikalpitaṃ vastu prāpnoti sarvato
vyāvṛttatvāt khapuṣpavat . tasmāccāvastutvaṃ svaparato vyāvṛttatvāt khapuṣpavadeveti . tata āha --asattvāditi . tasmāt sthitametat--asattvaprasaṅgāt prasajyapratiṣedhābhāvācca prāgabhāvādivyāvṛtteranyatvamarthaḥ bālaḥ
kumāro na bhavati ityādiṣu . tata upasaṃhriyate maula eva anyatvācca tattva eva prāgabhāvādivyāvṛtterbālakumārādivat tattvameva cetaneti .
sā punaridānīṃ cetanā kiṃsvarūpā ? iti vācyā, ucyate --jñānadarśanādisaṃvedanā, sākārānākāropayogau saprabhedau jñānadarśanagrahaṇena gṛhītau, ādigrahaṇena sukhaduḥkharāgadveṣabhayādisaṃvedanā gṛhītā .
sāpi ca nirvṛttyupakaraṇalabdhitattva upayogātmā, indriyāṇāṃ cakṣurādīnāṃ nirvṛttiḥ pakṣmapuṭakṛṣṇasārāditvena niṣpattiḥ, upakaraṇaṃ tu masūrakātimuktakakadambakṣuraprānekākāratayā pradeśānāṃ niṣpattiḥ, etannayadarśanena vāñjanapādābhyaṅgapradīpādyapyupakārakamupalabdheḥ sarvamupakaraṇam . labdhiḥ punarnirvṛtteḥ prāk paścāccātmanā
pūrvopāttaṃ tadyogyanāmakarmodayajaṃ dravyaṃ jñānadarśanāvaraṇayorvīryāntarāyasya ca kṣayakṣayopaśamau, tattattva upayogo
jñānadarśanasvatattvavyaktiḥ, sa eva cātmā . tataḥ kimiti cet, ato rūpādimadapyātmā, yadetad
rūparasādidharma mūrtapaudgalamādhyātmikamindriyapāṇyādyavayavātmakaṃ śarīraṃ tadapi ātmaiva . kutaḥ ? cetanatvāt, cetanatvaṃ cāsyānantaraṃ pratipāditam . kimiva ? abhimatātmavat, yathā śuddhopayogalakṣaṇaḥ kevalī
ātmā cetanatvāt tathendriyādyapi rūpādimaditi . tat samarthayati --tasyaiva tathābhūtatvādā mukteḥ, sa
eva hi dravyakevalī saṃsārāvastha upayogātmā tathābhūto nirāvaraṇajñānadarśanaḥ saṃvṛtto'bhimatātmā, tasmādā
muktestasyaiva tathābhūtatvādihāpi saṃsāre sa eveti rūpādimataḥ puruṣasya muktasya copayogātmakatvādaviśeṣa
eva . evaṃ ca kṛtvā jñānaṃ na jñānaṃ pudgalātmakatvād rūpādivat, pudgalātmakatvaṃ ca jñānasyānantaraṃ

evaṃ cāyaṃ saṅgraheṣu dravyaprakṛtinayaḥ . sa ca saṅgrahaikadeśatvād dravyārthaḥ .
dravyaśabdo'pi kartṛsādhanaḥ . dravyamapi dravati yāti na vicchidyate bhinnarūpavyāptyā . nanu karmaṇi karmasādhanatvamuditam . nanu karmasādhanavyākhyānena tenaiva
kartṛsādhanatvameva vyavasthāpitam, dravyeṇaiva dravyaṃ kriyate vrīhivat iti kartari
tṛtīyayā kartṛsādhanatvābhyupagamāt .
etasmiṃśca naye dravyameva śabdārtho nityaḥ sarvātmakaḥ . anvāha ca--pṛthivīdhātau
kiṃ satyam ? vikalpaḥ . vikalpe kiṃ satyam ? jñānam . jñāne kiṃ satyam ? om . tad brahma .  
pratipāditam . ajñānamapi ca jñānaṃ tata eva tadvat, cetano'cetanaḥ, acetanaścetana ityanekadhā
sarvasarvātmakatāṃ bhāvayati . ityādigrahaṇānnidarśanamātrametad bhāvitam, anayā diśā sarvatra bhāvanīyamiti .
āha--ārṣokteṣu nayeṣu katamo'yam ? iti, atrocyate --evaṃ cāyaṃ saṅgraheṣu . saṅgrahaḥ śatavikalpaḥ, ekkeko ya satavidho satta ṇayasatā havaṃti te cevaṃ āvani॰āva॰ ni॰ 759 iti vacanāt . teṣu saṅgraheṣu
ayaṃ vidhiniyamanayo draṣṭavyo ya evaṃ varṇitaḥ . te'pi ca saṅgrahāḥ saṅgraheṇa trividhā bhavanti dravya-sthitanayaprakṛtayaḥ . dravyaprakṛtayaḥ karma-puruṣakārādyekāntavādāḥ, sthitaprakṛtayaḥ puruṣa-kāla-niyatyādivādāḥ,
nayaprakṛtayaḥ prakṛtīśvarādikāraṇavādāḥ . teṣu cāyaṃ nayaḥ sthitaprakṛtīnāṃ puruṣa-kāla-niyati-svabhāvanayānāṃ
virodhinorīśvaranayasya pradhānanayasya cādhiṣṭhātṛpradhānākhyayorvipakṣo dravyaprakṛtinayo vidhiniyamabhaṅgo
draṣṭavyaḥ . sa ca saṅgrahaikadeśatvād dravyārthaḥ, niyamātmakatvāt paryāyāṃśasparśitve'pi saṅgrahaikadeśatvād
dravyārtha evāyamiti .
dravyaśabdo'pi kartṛsādhanaḥ, dravyamapi dravatītyādiparyāyaśabdaistadarthaṃ vyācaṣṭe, dravati yāti na
vicchidyate bhinnarūpavyāptyā bhinnāni rūpāṇi cetanācetanāni vrīhipṛthivyādīni devamanuṣyādīni ca
sākalyena vyāpnotyeva na kiñcidapi tyajatīti . codaka āha --nanu karmaṇi karmasādhanatvamuditam,
karmakāraṇavyākhyāne'yaṃ dravyaśabdaḥ karmasādhana evoktaḥ drūyata iti dravyam iti, karmavādaśca vidhiniyamabhaṅga
ityuktam, tat kathamadhunā'vadhāryaṃ dravatīti dravyaṃ kartṛsādhanamucyata iti . atra vidhiniyamanayo brūte
pūrvoktameva smārayan --nanu karmasādhanavyākhyānena tenaiva kartṛsādhanatvameva vyavasthāpitamiti . tat
kathamiti cet, ucyate --dravyeṇaiva dravyaṃ kriyate vrīhivaditi kartari tṛtīyā dravyeṇa iti, tayā
kartṛsādhanatvābhyupagamāt prāgasmābhiḥ puruṣakarmapṛthivīvrīhyādīnāmātmanaivātmanaḥ kartuḥ karmatvasya ca
vistareṇa varṇitavat satyāṃ karmatāyāmapi kartṛtvaṃ dravyatvāditi sāmānyārthasyāvicchedāt svātantryāt .
etasmiṃśca naye dravyameva śabdārthaḥ, na paryāyārthaḥ padārtha ityarthaḥ . sa ca nityo vicchedā

iti . sa eṣa paramārthaḥsa eṣa paramārtha   . etaduktaṃ bhavati--ataḥ paraṃ śabdārthavyavahāro nivartate
nirvikalpatvāt, vyavahārātīto'yamarthaḥ . atrānuvṛttivyāvṛttī anantaroktapṛthivyādidhātuvikalpajñānasatyatvānuprabandhasāmarthyopahitarūpe yathābhāgaṃ prasiddhiṃ gacchataḥ .
atra utpādavināśaśabdāvapi tatsthitarūpāveva, ūrdhvapadanam... ... .... anityaghaṭādiśabdā api svatattvabījaṃ dravyamevāvicchinnamāhuḥ .
bhāvādavasthitatvādvā sarvātmaka ekaikasya sarvārtharūpānusyūtatvāt . anvāha ceti jñāpakamāha, etameva nayamanuvartamāno'nyo'pyāha . pṛthivīdhātāvityādi yāvat tad brahmeti . pṛthivyeva pṛthivīdhātuḥ, dhṛtyādidharmadhāraṇāt . tatra kiṃ satyam ? vikalpa iti svayameva pṛṣṭvā vyācaṣṭe . na kadācidapyatra pṛthivī nāmāsti
aśmasikatāmṛlloṣṭavajrādīn vimucya, ta eva hi vikalpāḥ pṛthivī, na pṛthivyeva te . vikalpe kiṃ
satyam ? jñānam, te'pi ca vikalpā jñānādanye na santi, jñānameva ātmakarmalakṣaṇaṃ caitanyaṃ tathā tathā
vijṛmbhate, caitanyasyaiva vyavahāramārgapātitvāt . jñāne kiṃ satyam ? om, avati rakṣati pātiyāti prīyate
tṛpyati cetanācetanabhede satyapyevamādidhātvarthātmanā vipariṇamamānaṃ karmātmatayaikaṃ bhavati yena yathā parikalpyate tat tathānuvartata ityom . tadetad brahma . sa eṣa paramārthaḥ, tadetat tattvaṃ paramaṃ brahma bṛhaditi .
tasyārthaṃ kathayati etaduktaṃ bhavati--ataḥ paraṃ śabdārthavyavahāro nivartate nirvikalpatvāditi, iyaṃ
śabdārthavyavahāragatiryāvannirvikalpaṃ jñānamevaitaditi, ataḥ paraṃ brahma iti yat paraṃ tattvaṃ tatra jñānamapi
nirvikalpaṃ sad na kramate, taddarśayati --vyavahārātīto'yamarthaḥ . ayamiti vyākhyātamadhigamopāyakramamātraṃ
darśayati .
katham om ityeṣo'nvayavyatirekarahitaḥ śabdārtho bhavitumarhatīti cet, ko brūte'nvayavyatirekarahita
iti ? yasmādatrānuvṛttivyāvṛttī anantaroktapṛthivyādidhātuvikalpajñānasatyatvānuprabandhasāmarthyopahitarūpe, pṛthivyādidhātūnāmacetanābhimatānāṃ vikalpasatyānāṃ cetanakarmātmanokarmābhimatānāṃ ca jñānasatyasvarūpapuruṣatvena vānvitavyatiriktānām om iti karmātmaikyāpattyā tatsatyatvānuprabandhena śaktyupadhānaṃ
nityamevetyanvayavyatirekavānevāyaṃ śabdārtha iti . te cānuvṛttivyāvṛttī yo yo bhāgo yathābhāgaṃ prasiddhimabhidhānābhidheyavyavahārātmikāṃ karma iti puruṣaḥ iti karmapuruṣakāra iti eka eva iti vā prasiddhiṃ
gacchata iti .
sa ca śabdārtho'nādyanuprabandhasāmarthyopahitānupravṛttitvād nityaḥ . atrotpādavināśaśabdāvapi
tatsthitarūpāveva nāsadudbhavātyantavināśarūpāviti, tadvyācaṣṭe --ūrdhvapadanamityādi gatārtham, yathāsaṅkhyamāvirbhāvatirobhāvasvarūpayorapi bhāvābhidhāyitvādavasthita evārtha utpadyate vinaśyatīti cocyate tathā

vākyārtho'pi ca pṛthak sarvaṃ padam, sarvasarvātmakatvāt .
nibandhanamapyasya ārṣam--je ekaṇāme se bahuṇāme ācārāṅgasū॰ 1 . 3 . 4 iti .
tathā pariṇamamānaḥ . anityaghaṭādiśabdā apīti, anityaḥ pradhvastaḥ ityādayo ghaṭaḥ paṭaḥ ityādayaśca
śabdāḥ pṛthivyādilakṣaṇā api nātyantamutpannamabhūtaṃ vārthaṃ bruvate, kiṃ tarhi ? svatattvabījaṃ dravyamevāvicchinnamāhuḥ, svatattvaṃ yadabhūtvā bhavati bhūtvā ca na bhavati tadanityam, samānakartṛkayoḥ pūrvakāle ktvāpratyayavidhānāt . sa eva tu dṛśyādṛśyapariṇāmābhyāṃ bhavati na bhavatīti svatattvasya anityatvasya bījaṃ
dravyamevārthaḥ . ghaṭādi tāvattadanityatvam, tasya bījamavasthitaṃ dravyaṃ sāmānyameva aṅkurādervrīhivat . tadevāvicchinnaṃ mahāpṛthivīvadanutpādavyayayogi avṛddham avicāli kūṭasthaṃ dhruvaṃ nānyaditi padārthaḥ .
vākyārtho'pi ca pṛthak sarvaṃ padam, pratyekaṃ padaṃ vākyam devadatta gāmabhyāja śuklām ityatra
devadatta evetarapadārthaparisamāpteḥ karmavibhaktyante gośabde ca tathāparisamāpteritarapadārthānām . tacca sarvasarvātmakatvāduktanyāyādupapannam .
na caitāḥ svamanīṣikā ucyante, kintu nibandhanamapyasya darśanasya ārṣamasti yato'sya darśanasya
vinirgama iti taddarśayati --je ekaṇāme se bahuṇāme, yadekasya bhāvaḥ tat sarvasyāpi yat sarvasya
tadekasyāpi .
iti caturtho'ro nayacakrasya samāptaḥ prathamaśca mārgo nemirityarthaḥ .
ardhamekapustakaṃ samāptam ॥ cha ॥





oँ arham

atha pañcama ubhayāraḥ .

satyametad bhavatīti bhāvaḥ iti . kintvidaṃ dravyamevārthaḥ iti virudhyate'bhyupagamena svavacanena vā tadavayavena vā, yat tad bhavati tasya bhāvatvādapi, ato'nyathā'sattvāt khapuṣpavat, ubhayam--dravyaṃ bhāvaśca .

evamanantaranayenābhihite bravītyuttaraḥ --satyametad yaducyate tvayā bhavatīti bhāvaḥ iti .
kintvidaṃ dravyamevārthaḥ iti virudhyate, dravyaṃ ca bhavye pā॰ 5 . 3 . 104, dravatīti dravyaṃ drūyata
iti vā dravyamiti kartṛkarmasādhanavyutpattimātrabhede satyapi arthabhedābhāvāt sarvasarvātmakatvācca dravyameva
pṛthivyādivrīhyādibhāvena bhavati nānyaḥ kaścidbhāvo'sti ityetadavadhāraṇaṃ virudhyate, kena saha virudhyate ?
abhyupagamena, yasmāt tvayaivābhyupagataṃ viśeṣaṇaṃ dravyaṃ bhavatīti bhāvaḥ iti bhavanalakṣaṇasya prakṛtyarthasya
sādhyasya dravyalakṣaṇena pratyayārthena sādhanena kartrā viśeṣaṇāt taddvyarthatābhyupagateti, viśeṣaṇaviśeṣyayośca
bhedāt dravyamevārthaḥ iti pūrvo'bhyupagamo virudhyate, itarathā vaiyarthyaṃ paunaruktyaṃ vā syād dravyaṃ bhavati
iti . athavā prakṛṣṭakālenābhyupagamena virudhyate iti kiṃ citramāyatyām ? kintu svavacanena vā virudhyate
iti vartate, vāśabdasya vikalpārthatvāt samuccayārthatvādvā abhyupagamena svavacanena ca virudhyata iti, ata
āha --tadavayavena vā, bhavati iti dravyam iti vā viśeṣaṇaviśeṣyabhedānupādāne'pi ekasminneva pade
prakṛtipratyayārthabhedopādānāt, bhū sattāyāṃ prakṛtiḥ, laṭpratyayaḥ kartari, tau prakṛtipratyayau pratyayārthaṃ saha
brūtaḥ pradhānopasarjanabhāvena, yathā rājapuruṣau puruṣārthamiti, tathā dravyamityatrāpi dru gatau pā॰ dhā॰ 945
kṛtyalyuṭo bahulam pā॰ 3 . 3 . 113 iti kartṛkarmādyanyatamasādhane yatpratyaye prakṛtipratyayabhedābhyupagamāt .
kiṃ kāraṇam ? yat tadbhavati tasya bhāvatvādapi, yat tat tvadiṣṭaṃ dravyaṃ tad bhāvo'pi kriyāpi, kriyā
bhāvaḥ pravṛttiriti paryāyāḥ, bhāvasyāpi bhāvāt bhavatīti bhāvaḥ iti vyutpatteḥ dravyam iti bhavati iti
ca vacanād bhavanasya dravyād bhinnatvāt . ato'nyathā'sattvāt, yadi dravyaṃ bhāvo'pi na syāt
kriyāpi na syāt tatastadasat syādabhāvatvādakriyatvāt khapuṣpavaditi . tasmād dravyakriyayoḥ sattvād
yaduktaṃ tvayā dravyamātramutkṣepaṇādi iti tadasat .


tatra sammūrcchitasarvaprabhedanirbhedaṃ bījaṃ dravyam, tathābhavanavinābhūtasannidhivastutvavyaktiḥ kriyā, pravṛttiḥ kriyā bhāvaḥ, vadanagataniyatakramākārarūpaparimāṇamāyākārakapatākikāsantānaniṣkālavat, māyākārakavad dravyādanutpādavyayātmakāt pṛthivyādermūlādayaḥ, yathāsvaṃ patākikāmālāvat kriyātmānaḥ . adravya-

tasmācca na ekaṃ sarvam anantaranayadarśanam, na sarvamekaṃ puruṣaniyatyādivikalpavidhividhinayadarśanam,
nāpi vidhyubhayadarśanaṃ kartrakartṛbhūtaṃ prakṛtipuruṣamidam, nādhiṣṭhātradhiṣṭheyamidamitīśvarakāraṇaṃ pradhānopasarjanabhūtaṃ
prāṅnirdiṣṭam, kiṃ tarhi ? ubhayaṃ kartṛ bhavanasya pradhānaṃ ca tulyabalatvādasya bhāvo bhavatīti sāmānyena,
kiṃ punastadubhayamityata āha --dravyaṃ bhāvaśca . atra bhāvaśabdaḥ kriyāvacanaḥ kriyā bhāvo dhātuḥ pā॰ vā॰
1 . 3 . 1 iti lakṣaṇāt .
tasmāddvayaṃ dvayaṃ sarvaṃ ghaṭapaṭādi bhavati pacatyādivat . tatra sammūrchitasarvaprabhedanirbhedam, sammūrchitāḥ
saṃsṛṣṭāḥ avinirbhāgena sarve prabhedāḥ pacipaṭhibhujigamyāsiśayyādayaḥ kṛṣṇagauradanturahrasvadīrghatādayaśca yasmiṃstat sammūrchitasarvaprabhedaṃ tat sarvatra svarūpasamavasthānād nirbhedaṃ ca tadagṛhītataraṅgādiprabhedasaraḥsalilavat
tat teṣāṃ bījamāśrayo dravyamityetad dravyalakṣaṇam . tathābhavanavinābhūtasannidhivastutvavyaktiḥ kriyā,
tena prakāreṇa pacipaṭhigamyādinā bhavanaṃ tathābhavanam, tena bhavanena vinābhūtaḥ sannidhiḥ śaktimanmātrāvasthā
śaktyanabhivyaktiryasya vastunastat tathābhavanavinābhūtasannidhivastu, tasya bhāvo vastutvam, tadvyaktiḥ vastuśaktyabhivyaktiḥ kriyā ityetat kriyālakṣaṇam . pravṛttiḥ kriyā bhāva iti paryāyakathanam .
tasya dvayasya svatantrasya bhāvasya nidarśanam --vadanagatetyādi yāvad niṣkālavaditi . māyākārakavadane vyavasthitaḥ kramo yāsāmākārā rūpāṇi parimāṇāni ca tā māyākārakapatākikāḥ, tāsāṃ santānasya
niṣkālavat . pṛthak tayoḥ svarūpavyākhyānārthamāha --māyākārakavad dravyādanutpādavyayātmakāt
pṛthivyādermūlādaya iti jagad dārṣṭāntikaṃ dṛṣṭāntena māyākārakeṇa samīkurvan dravyaṃ vyācaṣṭe kriyāṃ ca
yathāsvaṃ patākikāmālāvat kriyātmāna iti ca . yā yā svā yathāsvaṃ patākikāmālā avyavacchedena
nīlapītādivarṇā hrasvadīrghāditanusthūlādisaṃsthānapramāṇā niyatā eva krameṇa niṣkasanti tathā pacati gacchati
ityādikriyā dravyād devadattāderiti . tato'nyā api ca tāstena vinā na bhavanti, so'pi tābhirvinā
na bhavati, atha ca niyatākārarūpaparimāṇāstāḥ sa ca tatpariṇatavyaktiriti dvayamapi bhavatīti .
evaṃ tasminneva dravyakriyātmani vastunyantarbhāvāt padārthāntarakalpanāvaiyarthyam kriyāmātratvād guṇādyāśritapadārthānām . dravyajātibhedaparikalpanāvaiyarthyaṃ ca sarvadravyāṇāṃ kriyāvattvāditi tatpradarśanārthamāha—

dravyavaddravyasaṃyojanaviyojanotkṣepaṇāpakṣepaṇāditathābhavanaviśeṣaṇasamavayanādayo
bhavanameva dravati jānāti icchati dveṣṭi dhvanati yatate saṃyunakti viyunakti
śvetate ityādi .
pṛthivyādisaṃyojanaviyojanotkṣepaṇāpakṣepaṇatathābhavanaviśeṣaṇasamavayanādibhavanena vinā na dravyabhedāḥ sambhavanti yāvadantyaṃ dravyam, pṛthivyādinā vinā na
saṃyojanaviyojanotkṣepaṇāpakṣepaṇatathābhavanaviśeṣaṇasamavayanādayo na mūlādibhāvo
veti dravyabhāvaparigrahaḥ .
evaṃ ca kṛtvoktam--na hi kiñcit svasminnātmani muhūrtamapyavatiṣṭhate vardhate yāvadanena
adravyadravyavaddravyasaṃyojanetyādayaḥ, guṇādayastāvat kriyaiva iti prāguktam, adhunāpyucyate taddvāreṇa jātyabhedaśca . dvividhaṃ hi dravyam--adravyamanekadravyaṃ ca . nāsya dravyaṃ samavāyikāraṇamityadravyamātmākāśakāladikparamāṇvākhyam . dravyavad dravyaṃ tu dvyaṇukādi mahāpṛthivīparyantam . tasya dvividhasyāpi dravyasya
jātibhedābhāvaḥ, yasmāt saṃyojanaṃ prāptiḥ kriyā pariṇatilakṣaṇā, saiva saṃyogo guṇo'ṇvākāśādīnām,
ātmākāśāderapi pariṇamanakriyāvattvāduktavadakriyasyāsattvāt . evaṃ viyojanaṃ vibhāgaḥ kriyāmātraṃ na guṇaḥ .
tathā rūpyate'kṣibhyāmiti rūpam, rasyate jihvayeti rasaḥ, evaṃ gandhasparśaśabdā anye ca saṅkhyādayo neyā buddhyā
saṅkhyāyamānatvāt . utkṣepaṇāpakṣepaṇādīti ūrdhvakṣepaṇādikriyā dravyadharmo dravyaprabhedaḥ . tathābhavanamiti
sattāsāmānyaṃ dravyasyaiva samānasya bhavanam, yat samānena bhūyate . viśeṣaṇamiti viśeṣaḥ kriyaiva yena nīlādinā
gamanādinā kriyāmātreṇa dravyasya viśeṣeṇa bhavanaṃ sa sa viśeṣaḥ . samavayanaṃ sambandhaḥ, so'pi saṃyoga eva,
sam ityekībhāvenāvayavānāmavasthānaṃ tantvādīnāṃ paṭāditvena samavāya iheti kāryakāraṇayorekībhavanam .
ādigrahaṇād yāvatsamavāyidravyaṃ bhedāt samavāyānantyaṃ darśayati ṣaṭpadārthaparimāṇābhāvaṃ ca pariṇāmadharmānantyāt kriyāguṇādipadārthānantyācca . bhavanameva bhāva eva kriyaiva, na guṇādayaḥ santīti bhavanaśabdena
kriyāṃ darśayati . idānīṃ dravyaṃ darśayitukāma āha --dravatītyādi yāvacchvetata ityādi kārakaṃ tallakāreṇa
kartṛvācinā drujñeṣidviṣidhvaniyatisaṃyujiviyujiśvitīnāṃ sādhyānāṃ kriyāviśeṣāṇāṃ sakartṛkāṇāmabhidhānāt .
tayoranyonyarahitayordravyakriyayorabhāvapradarśanārtho granthaḥ --pṛthivyādisaṃyojanetyādi yāvad dravyabhāvaparigrahaḥ . ādau tāvad bhavanena kriyayā bhāvena vinā na dravyabhedāḥ sambhavanti pṛthivyādayo
yāvadantyaṃ dravyaṃ paramāṇudravyamiti, pṛthivyādinetyādi yāvanna mūlādibhāvo vetyuktānāmeva dravyabhedānāmabhāve saṃyojanādayaḥ kriyābhedā na santītyādi tenāniṣṭāpādanam . tasmād dravyabhāvaparigraho yukta
ityupanayati, itiśabdasya hetvarthatvāt .
evaṃ ca kṛtvetyādi yāvadapāyena vā yujyata iti bhāṣyakāreṇa sāṅkhyādāhṛtyokto jñāpakagranthaḥ

vardhitavyamapāyena vā yujyate pā॰ ma॰ bhā॰ 1 . 2 . 64 . na hi kaścidartho dravyaṃ svasminnātmani
nirbhedanirupākhye muhūrtamapi avatiṣṭhate, apiśabdād yāvat samayamapi nāvatiṣṭhate,
vardhate yāvadanena vardhitavyam, yāvadanena apetavyaṃ tāvadeva apāyena yujyate,
sannihitavyaktiyuktatvāt .
yadi tu dravyamityevākriyamabhaviṣyat tato nābhaviṣyat, prāk tadā vā paścācca
so'yamasminneva dravyakriyātmakavastuvāde ghaṭate, na paramataikāntadravyapariṇāmavāde nāpi satatapravṛttakṣaṇikavāde .
tad vyācaṣṭe --na hi kaścidartho dravyam, na hi kiñcit iti prāptasya sāmānyanapuṃsakanirdeśasya arthaḥ
iti puँlliṅgena viśeṣya vyākhyānam, yathoktam --avyakte guṇasandehe napuṃsakaliṅgaṃ prayoktavyam, jāyamānaṃ hi
dvayameva jāyate--pumān strī vā, tathāpi vaktāro bhavanti--kimasya jātam ? iti pā॰ ma॰ bhā॰ 1 . 2 . 69 .
punarapi cārthaśabdaparyāyamāha --dravyamiti bhāṣyakāramatenaiva, svasminnātmani dravyātmanītyarthaḥ, nirbhedanirupākhye gamanaspandananimeṣonmeṣādibhedavirahite tasya bhedavirahitasya nirupākhyatvāt, taddhi dravyaṃ dharmarahitamupākhyātumaśakyam, anupākhyatvāccāsadeva syāt, atastad muhūrtamapi nāvatiṣṭhate pariṇatikriyāvirahitam .
tad vyācaṣṭe --apiśabdād yāvat samayamapi nāvatiṣṭhate nālikālavastokaprāṇocchvāsaniḥśvāsakramahānyā, tataḥ paraṃ sūkṣmakālābhāvāt . etena svātmanyanavasthānavacanena vṛddhihānisatatasampravṛttirūpaṃ sarvaṃ
vastu iti dravyapratyākhyānameva kṛtam . vardhate yāvadanena vardhitavyamiti tu punaḥ yat parimāṇamasya yāvat
iti niyataparimāṇāṃ vṛddhiṃ padmādīnāmiva sādhikasahasrayojanāt parato na bhūtāṃ kadāciditi darśayatā tasyaiva
dravyasyāvasthitasyāvasthāviśeṣa eva vṛddhiriti darśitaṃ bhavati . tathāpāyo'pi, yāvadanenāpetavyaṃ tāvadevāpāyena yujyata iti yāvacchabdārthamadhikṛtaṃ bhāvayati, yathā sūkṣmanigodāparyāptakajīvasyāvaraṇāntarāyakṣayopaśamakṛtayogopayogasvarūpasyākṣarānantatamabhāgopalambhamātre'vaśyamavatiṣṭhate jñānadṛṣṭyāvaraṇavīryāntarāyodayajanitopaghātayogopayogahāniḥ, na tataḥ paraṃ hīyate, anyathā tasyajīvatvaprasaṅgāditi . tasmād yāvadvacanād
dravyamevāvasthitaṃ vardhate'paiti vā, na ca vṛddhyapāyarahitasamavasthitatve satyapi, ityeṣo'sya granthasyārthaḥ .
tasmādayamapi grantho dvyātmakadarśanenaiva netuṃ śakyate, nānyatheti pratipattavyam . kiṃ kāraṇam ? sannihitavyaktiyuktatvāt, sannihitasya avasthitaśaktereva vyaktirāvirbhāvaḥ salilasekena bhūmigandhasya, tasyā
vyakteryuktatvāt dravyaṃ ca kriyā ca bhavati iti grāhyam, anyathā tadayukterasatkāryavādaprasaṅgādasambhavācca .
dravyameva, kriyaiva ityanayorvādayorayuktirucyate . tatra dravyameva iti tāvanna yujyate . katham ?
yadi tu dravyam ityevākriyamabhavanamabhaviṣyad vṛddhivyayarahitamapariṇāmaikāntarūpaṃ yadyabhaviṣyat
tato nābhaviṣyaditi kriyātipattau ḷṅ, na bhavanamevāpadyata iti na bhavatyevetyarthaḥ, kriyā bhavanaṃ pravṛtti

apravṛttatvāt, khapuṣpavat . bhavadeva hi bhavati . khapuṣpamapi vā'bhaviṣyat, abhavadbhavanāt, dravyavat . ātmādyapi ca pravṛttameva, dravyatvāt, tantuvad bījavat . tathā ca
caitanyādilakṣaṇatā ātmādestathābhavanapravṛttisāmarthyāt satyapi dravyatvatulyatve .
atha tu pravṛttirityevādravyā tato naiva syāt sā prāk paścāt tadā vā'dravyatvā-
rityarthaḥ, yadi na pravarteta na pariṇamet na kriyāpi syāt dravyaṃ prāk kenacid gamanādiprakāreṇāvṛttam
tadā vā iti sāmānyakālavācinā śabdena idānīmapi nirdeśakāle tadapravartamānam paścāccaiṣyatkāle'pyapravartiṣyamāṇaṃ na syādityarthaḥ, apravṛttatvāt . kimuktaṃ bhavati ? prāg nāsīt idānīmapravṛttatvāt
khapuṣpavat . idānīṃ na syāt prāgapravṛttatvāt khapuṣpavat, paścānna bhaviṣyati idānīmapravṛttatvāt
khapuṣpavadevetyabhūtaṃ tat syād dravyaṃ kriyāśūnyatvāt pariṇāmaśūnyatvādapravṛttatvādityarthaḥ . bhavadeva hi
bhavati, pravartamānameva hi kenaciddharmeṇa mṛdiva śivakādinā bhavati, na nirupākhyam . yadi nirupākhyamapi
syāt khapuṣpamapi syāt, khapuṣpamapi vā'bhaviṣyad bhavati bhaviṣyati ca tvadabhimatadravyavat
abhavadbhavanāditi akriyabhavanādityarthaḥ .
syānmatam, anaikāntikametat--abhavadbhavanāt khapuṣpamapi bhaved dravyavat, dravyamapi mā bhūdapravṛttatvāt khapuṣpavaditi . kasmāt ? ātmākāśādīnāmapravṛttibhavanānāṃ sattvadarśanādapariṇāmitvādityartha
iti . etaccāyuktam, tadvipakṣatvāsiddheḥ, yasmād ātmādyapi ca pravṛttameva dravyatvāt tantuvad
bījavaditi . yathā tantavastantvavasthāyāṃ paṭāvasthāyāṃ ca pravṛttatvād bhavantyeva tathā ātmādayaḥ, evaṃ
bījameva hyaṅkurādibhāveṣu pravṛttameva tathātmādaya iti dṛṣṭāntadvayopādānād nyāyavyāpitā pradarśyate .
yathoktam --asti-bhavati vidyati-padyati-vartatayaḥ sannipātaṣaṣṭhāḥ sattārthāḥ   iti . tasmāt
tena tena prakāreṇa pariṇamamānaṃ pravartamānaṃ vastu bhavatītyucyate, svena svena ca pāriṇāmikena prakāreṇa bhavati
pariṇamatīti . atropacayahetumāha --tathā ca caitanyādilakṣaṇatetyādi yāvat tulyatve . satyapi tulye
dravyatve'styeva jīvadravyāṇāmajīvadravyāṇāṃ ca bhavanaviśeṣaḥ . tadyathā--jīvadravyasya caitanyavīryāmūrtyasaṅkhyātapradeśāvagāhādistathābhavanapravṛttisāmarthyam, ajīvadravyeṣvapi pudgalānāṃ rūparasādikarmadoṣakarmādi tathābhavanasāmarthyam, yathāsaṅkhyaṃ ca dharmādharmākāśakālānāṃ gatisthityavagāhavartanāstathābhavanasāmarthyāni . tasmādātmāderdravyatvatulyatve satyapi tathābhavanapravṛttisāmarthyāccaitanyādiprativiśiṣṭalakṣaṇatopapadyate .
evaṃ tāvad dravyasya kriyāvirahitasyābhāva uktaḥ, tayaiva yuktyā kriyāyā api vinā dravyeṇāsattvamityata āha --atha tu pravṛttirbhūtirityevādravyā pratikṣaṇapravṛttyuparamalakṣaṇā bhūtirityeva, evetyavadhāraṇādadravyā dravyavirahitā kriyaivetyarthaḥ, tato naiva syāt sā pūrvavat prāk paścāt tadā vā'dravyatvādabhūtatvāt khapuṣpavaditi tathaiva vyākhyeyaṃ nirbījatvādasthitatvādityādiparyāyaistriṣvapi kāleṣu sādhanāni

dabhūtatvād nirbījatvādasthitatvāt... ...khapuṣpavat . bhavadeva hi bhavati dravyārthataḥ .
khapuṣpamapi vā syādadravyatvād bhāvavat . bhūtārthasāmarthyādeva hi pravṛttiḥ . guṇādyapi ca dravyameva vṛttatvāt tantvādivat . evaṃ kriyāpi dravyeṇa vinā nāsti .
bhavatīti bhāvaḥ . yato'sau bhavatīti bhāvaḥ tad bhavanam . ata eva
ubhayaniyamaḥ--prakṛtipara eva pratyayaḥ prayoktavyaḥ, pratyayaparaiva prakṛtiḥ .
yojayadbhiriti viśeṣaḥ . bhavadeva hi bhavati dravyārthata iti sthitirūpaṃ dravyārthabhavanamācaṣṭe . etadanicchato'sthitabhavanasādharmyāt khapuṣpamapi vā syādadravyatvād bhāvavat kriyāvat, aniṣṭāpādanametat .
bhūtārthasāmarthyādeva hi pravṛttiḥ, dravyārthasāmarthyādeva yasmāt pravṛttiḥ kriyā, na nirbījetyarthaḥ . atrāpi
pūrvavadanaikāntikatvāśaṅkā--nanu nirbījaguṇādipravṛttirdṛṣṭeti . atrottaramāha --guṇādyapi ca dravyameva vṛttatvāt tantvādivat tantubījamṛdādivaditi prāgvat, iha tu dravyabhavanamantareṇa pravṛttyabhāva iti pradarśyopaneyamiti viśeṣaḥ . evaṃ kriyāpi dravyeṇa vinā nāstītyuktanyāyavadeva .
iti dravyakriyālakṣaṇaṃ dvaitamuktvā akṣarārthanyāyenāpi pratipādayiṣyannāha --bhavatīti bhāva iti .
atra bhuvaśca   itīṣṭyā kartari ṇapratyayaṃ kecidāhuḥ, iha tu bhūyata iti bhāve ghañūpratyayaḥ, sa
ca yena bhūyate sa bhāva ityarthasāmarthyād yo bhavati sa eva sambadhyata iti bhavatīti bhāvaḥ ityuktam .
sa ca kartā, kartā ca dravyam, tasmād bhāvaśabdo dravyavācī, kriyāvācitvamapi yato'sau bhavatīti
bhāvaḥ, yasmāddhetoryena prakāreṇa yato dharmeṇa dharmād vā bhavati taddravyaṃ sa bhāva iti, itiśabdasya hetvarthatvād bhavati ityetad yato bhavati bhāvaḥ sā kriyā . kutaḥ punarbhavatīti bhavati ? bhavanasambandhād bhavatīti bhavati tasya dravyasya tasmāt tad bhavanaṃ bhāvaḥ sā kriyā pravṛttirbhavanamityarthaḥ .
ata evetyādi tasyobhayārthatvadarśanasya dṛḍhīkaraṇārthaṃ yāvat pratyayaparaiva prakṛtirityuttānārtham .
kvippratyaye cidādīnāṃ prathamaikavacane prakṛtimātraprayojanadarśanāt adhunā ityādiṣu ca pratyayamātraśravaṇād

ubhayārthavattvapradarśanāya ca ko'sau bhāvo nāma ? yat tad bhūyate kenāpi, nocyate—
yo'sau bhavati ko'pi, asvaśabdopādānasādhyabhāvatvād bhāvasya . kasya bhāvaḥ ?
vyabhicaratīti cet, ata eva tadarthagateranyatra cobhayaprayogadarśanādanumīyate dvyarthateti . vyutpādanakāle'pi
prakṛtyarthavyutpattiranyathā anyathā pratyayārthavyutpattiḥ śāstre'nvayavyatirekābhyāṃ kriyate . tat kimarthamiti
cet, ubhayārthavattvapradarśanāya cetyādi yāvat ko'pīti . ko'sau bhāvo nāma ? iti praśnopakramaṃ
vyutpādyate kriyā, yat tad bhūyate kenāpi, bhūyate iti bhāve lakāravidhānāt yat tat iti ca
bhavanameva prakṛtyartho nirdiśyate . nocyate--yo'sau bhavati ko'pīti, yena bhūyate yo'sau bhavati kartā
pratyayārthaḥ sa nocyate tasmin praśne . tasmāt prakṛtyarthaparā vyutpādanaivamprakārā . kiṃ kāraṇam ? asvaśabdopādānasādhyabhāvatvād bhāvasya . asmaduktānukārād yathoktamanyairdravyabhāvayoruktikriyālakṣaṇe
bhedopapradarśane svaśabdopādānasiddhabhāvaṃ sattvam, asvaśabdopādānasādhyabhāvo bhāvaḥ ityetaduktikriyāśrayaṃ sattvabhāvayoḥ pṛthaktvam   iti . prasiddhaṃ hi loke śāstreṣu ca--kriyāvācakamākhyātaṃ dravyābhidhāyakaṃ nāmeti, svabhāvasiddhaṃ dravyaṃ hi kriyā caiva hi bhāvyate pā॰ ma॰ bhā॰ 1 . 3 . 1 tathā
pūrvāparībhūtaṃ bhāvamākhyātena ācaṣṭe upakramaprabhṛtyapavargaparyavasānaṃ pariniṣpannaṃ nāmnā mūrtaṃ sattvaṃ yathāsaṅkhyaṃ
vrajati pacati vrajyā paktiḥ nirukta॰ 1 . 1 iti . tasmād ghaṭapaṭādiśabdā dravyasya svaśabdāḥ, pacatigacchatyādayaḥ kriyāyāḥ, bhāvaśabdaśca dvayorapi dṛṣṭaḥ . tatrāsvaśabdasya dravyavācino ghaṭadevadattāderupādānena
sādhyo bhāvaḥ sādhyatvam, yāsāvanumānagamyā kriyā na śakyā sādhanāt pṛthag darśayituṃ garbhavad nirluṭhitā
sā parataḥ sādhanata eva yathā ātmānaṃ labhate tathābhidhāne'pītyasvaśabdopādānasādhyabhāvo bhāvaḥ kriyetyarthaḥ .
tadbhāvādasvaśabdopādānasādhyabhāvatvād bhāvasya pravṛttilakṣaṇasyaivaṃ praśnaprativacanasiddhiriti .


yo'sau bhavati, nocyate--yat tad bhūyate kenāpi, svaśabdopādānasiddhabhāvatvāt
sattvasya .
liṅgādimad dravyam, kriyā tadrahitā . liṅgādimattvādaliṅgādimattvācca bhavato
bhavanasya ca ubhayameva bhāvaḥ . liṅgasaṅkhyāvato dravyād vastutvaikatvagatiḥ kriyā

tadviparyayeṇa tu dravyabhāvasya praśnaprativacane dṛṣṭe vyutpādanakāle . tadyathā --kasya bhāvaḥ iti praśnaḥ,
kasya kriyā pravṛttiḥ ? kartari ṣaṣṭhīṃ kṛtvā . tadanurūpaṃ prativacanamapi --yo'sau bhavatīti yo bhavitā kartaiva
vā dravyalakṣaṇaḥ sa ucyate . nocyate--yat tad bhūyate tad bhavanameva . kiṃ bhūyate na bhūyate kenāpi ?
iti anirdiṣṭakārakaṃ hi bhāvasāmānyameva bhāvasyābhinnatvāt . kiṃ kāraṇam ? svaśabdopādānasiddhabhāvatvāt sattvasya, svaśabdenaiva pṛcchayate--kasya bhāvaḥ ? ko bhavatītyarthaḥ . na pṛcchayate--kiṃ bhūyate na bhūyate
kenāpi ? iti . prativacanamapi tathocyate--yo'sau ko'pi bhavatīti tasya bhāvaḥ sa bhavati tena bhūyate iti .
nocyate--yat tad bhūyate kenāpīti, aviśadaṃ bhavanamātraṃ na vyākriyate tasyāpṛṣṭatvāt . kiṃ kāraṇam ? kriyālakṣaṇabhāvavyutpādanaviparyayeṇa praśnavyākaraṇadarśanāt tathaivārthaprasiddhestadvāciśabdapravṛtterapi tadanurūpatvāditi .
kiñcānyat, liṅgādimadityādi yāvadubhayameva bhāva iti . dravyaṃ liṅga-saṅkhyā-kāla-kārakayogi,
kriyā tadrahitā . liṅgādimattvādaliṅgādimattvācca bhavato dravyasya bhavanasya ca yathāsaṅkhyaṃ bhinnaṃ vastu
bhavad-bhavanabhūtaṃ dvidhā . tasmādubhayavastutaścaikamiti pratipādyamupapattyetyataḥ pratijñāyate--liṅgasaṅkhyāvata
ityādi . vastutvenaikatvaṃ vastutvaikatvam, tasya gatiḥ āpattiḥ, vastutvenaikatvamāpannā kriyā svarūpato'nyaiva,
dravyakriyāsvarūpabhinnamekaṃ vastvityarthaḥ . kasmāt ? aliṅgasaṅkhyatvāt, na liṅgasaṅkhye yasya tadidamaliṅgasaṅkhyaṃ bhavanam . taddhi vastutvenaikatvaṃ gataṃ sad dravyeṇa sahānanyadapyanyadeva iti pratijñārtho'nena sādhyate
aliṅgasaṅkhyatvāt iti hetunā . dṛṣṭāntaḥ --plakṣādiva bhinnārthānāmekasambandhiviṣayaścārthaḥ, yathā
plakṣaśca dhavaśca ityatra caśabdaḥ plakṣadhavayoranyayoḥ samuccetāpi samuccayamekameva sambandhinaṃ viṣayīkṛtya vṛttatvādananyatve'pi satyanyasyaivārthasya vācakastathā dravyakriyātmakavastutvaikatvānyatvamiti . atrāha--dravyādanyatvena
pakṣīkṛtāyāṃ kriyāyāṃ samuccayanakriyaiva yadi dṛṣṭāntatvenocyate sādhyatvādadṛṣṭāntaḥ . atha mā bhūdeṣa doṣa iti
dravyāntarasamuccayo yadi dṛṣṭānta ucyate tathāpi dravyārthatyāgaḥ plakṣadhavasamuccayākhyādisarvasattārthasaṅgrahārthatvād

svarūpato'nyaiva, aliṅgasaṅkhyatvāt, plakṣādiva bhinnārthānāmekasambandhiviṣayaścārthaḥ .
dravyārthasya . atha dravyārthaṃ mā tyākṣamityekameveṣyate punarapi dṛṣṭāntābhāvaḥ dravyād bhinnasyārthāntarasyābhāvāditi . atrocyate --padārthānāmiti padārthagrahaṇād naiṣa doṣaḥ . prātipadikārtho hi
kriyāsambandhī antaraṅgatvāt kriyāyāḥ, na padārtho bahiraṅgatvāt . yathā putramicchati putrīyatīti dvitīyā
bahiraṅgakarmābhidhāyinī putrasya iṣiṇāntaraṅgeṇa sambaddhatvāt, uktaṃ ca --prātipadikānāṃ kriyākṛtāḥ sambandhā
bhavanti pā॰ ma॰ bhā॰ 2 . 3 . 50 ityeṣiturdevadattasya putreṇābhisambandho na padārthena vibhaktyantena, padāntarasannidhau tu tadvyaktiḥ kārakāṇāṃ pravṛttiviśeṣaḥ kriyā pā॰ ma॰ bhā॰ 1 . 2 . 1 iti vacanāt, kriyayā
sambandhamitvā karmāditvametīti pūrvameva kriyayā sambandhaḥ . yadi ca kriyāsambandhavat prātipadikāvasthāyāmeva samuccayādisambandho'pi syāt tataḥ prātipadikārthātirekāt sambodhanavad yatnāntaravidheyā prathamā
syāt, dvitīyādayaśca na syuḥ, karmādyadhike hi prātipadikārthe tā vidhīyante . yadi tu samuccayādyādhikye
karmādyastīti dvitīyādayaḥ syustataḥ karmādyādhikye'pi prātipadikārtho'stīti prathamaiva syāt . ataḥ padārthottarakālabhāvini vākyārtha upajāyamāne tasyopakurvantaścādayaḥ padairabhisambadhyanta ityata ucyate --bhinnānāṃ
padārthānāmiti kriyāsambandhavyudasanārtham . sa ca samuccaya ekasambandhiviṣayaḥ . ko'sāvekaḥ sambandhī ?
vākyārthaḥ plakṣadhavādyekadeśatā anvācayasamuccayayorānayananayanādi . uktaṃ ca --cārthe dvandvaḥ pā॰ 2 . 2 . 29,
casya ca ko'rthaḥ ? samuccayo'rtho'nvācayaḥ samāhāra itaretarayogaśca padārthottarakālabhāvinaḥ . tatra
samuccayaḥ gāmaśvaṃ puruṣaṃ śakuniṃ paśumaharaharnayamāno vaivasvato na tṛpyati surayā iva durmadīti . anvācayo
yathā--devadatta bhikṣāmaṭa yajñadattaṃ cānaya . pāṇipādaṃ brāhmaṇa-kṣatriya-viṭ-śūdrāḥ rāmakeśavāviti samāhāretaretarayogau . ye ca dravyāṇāṃ guṇānāṃ kriyāṇāṃ ca dṛśyante yathā ghaṭaśca paṭaśceti rūpaṃ ca rasaśceti hasati
tiṣṭhati ramate vetyādayaḥ padārthottarakālabhāvinaḥ samuccayavikalpādayaḥ na te dravyaṃ na kriyā na guṇaḥ, kintu
dravyasyaiva kriyātvād vīrapuruṣaviśeṣaṇaviśeṣyaikātmavad vastutvaikatvagatyananyānyatvabhājo dharmāḥ pravṛttireveti

sādhu bhavati devadattādau yat triliṅgaṃ tanna bhavati bhavane, tathā ekasmin dvayorbahuṣu vā bhavatsu yāḥ saṅkhyāstā na bhavanti . pratyayaparaprakṛtivyavasthayā tu prathamaikavacane, atikramakāraṇābhāvāt . napuṃsakaṃ ca bhavanasyāvyaktatvāt, kimapi dṛśyate iti
tathā trikālaviṣayād dravyādanyo bhāvo na ca tena vinā kārakaḥ trikāla-
sambandhaḥ . yathātra vīraśabdaḥ puruṣasāmānādhikaraṇyād vastutvenaikatvaṃ gatastathā puruṣaśabdo'pi vīrasāmānādhikaraṇyāt, anyathā vaiyadhikaraṇyād ghaṭapaṭādivadasambandhādidoṣāḥ syuḥ . atha ca vīro viśeṣaṇaṃ puruṣo
viśeṣya iti parasparato bhinnārthatvamanayoḥ, itarathā sāmānādhikaraṇyāt tādātmyāt paunaruktyādidoṣāḥ
syuḥ . dṛṣṭaṃ cānayoraikātmyaṃ sāmānādhikaraṇyāt, viśeṣaṇaviśeṣyabhāvāccānyatvam . evaṃ plakṣādipadatvena
dṛṣṭāntaparipūrṇatve satyuttarakālabhāvinaścārthasyaikasambandhiviṣayatvaṃ plakṣadhavādyupāttaikasamuccayagocaratvamityananyatvam, anyatvaṃ tu plakṣadhavayorevāsau samuccaya iti, tathā dravyādaliṅgasaṅkhyo bhāvo vastutvaikatvagatirananyo'nyaśceti . itthaṃ vā vyākhyāne'nyatvaikānto dravyārthatyāgo'nvayatyāgaśceti parihṛtā doṣāḥ .
ataḥ paramaliṅgasaṅkhyatvaprasādhanāyottaro granthaḥ sādhu bhavatītyādiryāvad bhavatsu yāḥ saṅkhyāstā
na bhavantīti . ekasmin dvayorbahuṣu vā devadattādibhavitṛṣu liṅgasaṅkhyābhedavatsu yat triliṅgaṃ saṅkhyāścaikatvādyāstā na bhavanti bhavane napuṃsakaliṅgamekavacanameva cānumīyate tadviśeṣaṇe sādhuśabde śrūyate ca sādhu
bhavantaṃ paśya ityādi kārakādivyatireke'pi . tasmādanyad bhavanaṃ bhavadbhyo devadattādibhyaḥ svarūpataḥ satyapi
vastutvaikatve . syānmatam--kimarthaṃ napuṃsakaliṅgaṃ prathamaikavacanaṃ ca ? ityatrocyate --pratyayaparaprakṛtivyavasthayā
tu prathamaikavacane, kiṃ kāraṇam ? atikramakāraṇābhāvāt . avaśyaṃ ca pratyayaparā prakṛtiḥ prayoktavyā,
prātipadikārthaliṅgaparimāṇavacanamātre prathamā pā॰ 2 . 2 . 46 iti sattāmātre'pi prathamāvidhānāt tato'tiriktārthāsambhavāt prathamātilaṅghane phalābhāvāt vacanasya ca nāntarīyakatvāt sattāmātrārthakāraṇatvāt kāraṇāntarābhāvāt, kāraṇāddhi tadatikramaḥ syāt . napuṃsakaṃ ca bhavanasyāvyaktatvāt, avyakte guṇasandehe
napuṃsakaliṅgaṃ prayoktavyamiti . kiṃ tathā loke dṛṣṭamiti cet, ucyate --kimapi dṛśyate iti, yathā
hastyaśvanarādisamūhaṃ dṛṣṭvā vaktāro bhavanti--kimapi dṛśyate, itiḥ pradarśane, etadeva vākyamudāharaṇatvena
pradarśayati .
tathetyādi pūrvasādhanavat tasminneva pakṣe hetvantaramupacayarūpeṇocyate . tena prakāreṇa tathā yathā pūrvaṃ
vastutvaikatvagatyananyadanyat iti pakṣīkṛtya sādhitaṃ tathātrāpi trikālaviṣayād dravyādanyo bhāvo na
ca tena vinā kāraka iti pakṣaḥ, dravyeṇa vinā na svayaṃ kārako bhāvaḥ, tatsahavṛttirevānyatve'pītyarthaḥ .

tvāt, dravyaṃ trikālaviṣayam kriyā tu trikālā gamanagantṛvat, vartamāna eva devadatte
gantari gatitraikālyam agamad gacchati gamiṣyati iti tathā abhūd bhavati
bhaviṣyati iti .
bhāvasya dravyādanyatvena tadapṛthakkārakatvena ca sādhyatvād bhāvagamanayorekārthatvād dṛṣṭāntaḥ sādhyaikadeśa iti cet, devadattagamanayostraikālyātraikālyābhyāṃ
bhedasiddherdravyabhāvayorapi tadvat, yugapadayugapattattvakhaghaṭavat .
atha dravyārthabhedatvādasya kathamidaṃ prāgabhāvapradhvaṃsābhāvātmakaṃ traikālyam ?
kasmāt ? trikālatvāt, trayaḥ kālā asyeti trikālaḥ, ko'sau ? bhāvaḥ kriyālakṣaṇaḥ, abhūd bhavati
bhaviṣyati ityupaneṣyamāṇatvād bhedena tribhirapi kālairabhisambandhadarśanād bhāvasya trikālatvaṃ siddhatvāddhetuḥ . dravyaṃ trikālaviṣayamiti, bhāvasya tridhā bhinnakālatve'pi ekarūpatvād vartamānatvenāvatiṣṭhamānaṃ
tatsambandhi dravyaṃ tāṃstrīnapi viṣayīkarotīti trikālaviṣayam ityucyate, triṣvapi kāleṣu tadeva bhavatītyarthaḥ . atrikālaṃ dravyaṃ trikālaviṣayamiti kriyā tu trikālā vartamānaviṣayetyuktaṃ bhavati . gamanagantṛvaditi dṛṣṭāntaḥ . tadvyācaṣṭe --vartamāna eva devadatte gantari, evakāro'vadhāraṇe, triṣvapi kāleṣu ganturvartamānaikakālatāmavadhārayati . gatitraikālyam, gamanasya trayo'pi kālā anavadhāritaikarūpā dṛṣṭāḥ .
tannidarśayati --agamad gacchati gamiṣyatīti, tathā'bhūdityādirupanayo vyākhyātārthaḥ .
bhāvasyetyādi paramatāśaṅkā . syānmatam --bhāvasya dravyādanyatvena tadapṛthakkārakatvena ca
sādhyatvād bhāvagamanayorekārthatvād dravyād bhavanapṛthaktvāsiddhivad ganturgamanapṛthaktvāsiddherdṛṣṭāntaḥ
sādhyaikadeśa ityetasyāṃ vicikitsāyāṃ kathaṃ sādhanamiti cet, ucyate --devadattagamanayostraikālyātraikālyābhyāṃ bhedasiddherdravyabhāvayorapi tadvaditi sāmānyaviśeṣayoḥ sādhyasādhanatvābhyāṃ vivakṣitatvādadoṣaḥ
tadvicikitsāyāmapi tulyatvāt, yugapadayugapattattvakhaghaṭavaditi dṛṣṭāntaḥ, tasya bhāvastattvam, tadeva
bhavatītyarthaḥ . nanūktaṃ dravyabhede dravyārthatyāgaḥ, atyāge'nvayābhāvaḥ iti, naiṣa doṣaḥ, yugapadayugapattattvaviśeṣaṇādātmādisarvaikyād yugapattattvaṃ khaṃ dravyārthātmābhedāt khādeḥ dravyātmaiva vā'yugapattattvo ghaṭaḥ, tathā
traikālyātraikālyavastvanyānanyatve dravyabhāvayoḥ .
athetyādi . atha matam --dravyārthabhedatvādasya nayasya dravyārthasya ca nityatvāt kathamidaṃ
prāgabhāvapradhvaṃsābhāvātmakaṃ traikālyaṃ yujyata iti vākyaśeṣaḥ . yat prāg nāsīdadhunā bhavati tad
vartamānamityucyate, tacca prāgabhūtam, yadvinaṣṭamatītaṃ pradhvastamabhūtam, yad bhaviṣyati tadapi prāgabhūtamidānīmabhāvāt, aṅkuraghaṭakapālādidarśanāt . tacca pūrvāparakālatulyatvād nityasya na yuktam, nerdhruve tyab

na, pravṛttinityatvāt . nityatvasyāpi dvitvam . kūṭasthasya dravyasya taṃ tamātmānaṃ
paryanubhavataḥ dhrauvyaṃ kauṭasthyaṃ ca . itarasya tu tathā tathābhivyajyamānasya akauṭasthyaṃ
satatasampravṛttirūpaṃ nityatvaṃ ca .
ata eva bhūtābhūtabhāktvaṃ dravyādanyo bhāvaḥ ityasyārthasya sādhanam . vyatikrāntyavyatikrāntibhāktvād bhinnau kriyādravyabhāvau, tadyathā--kṛtaḥ kaṭo devadattena, kṛtaḥ karmaṇā vibhāgaḥ . kriyā vyatikrāmati, vibhāgaḥ karma ca na vyatikrāmataḥ
śabdārthasya piṇḍitatvāt . na ca vyatikramāvyatikramau nirnimittau bhavitumarhataḥ .
dṛṣṭaśca karmavibhāgayoravyatikrame karaṇasya vibhāgaviṣayasya vyatikramaḥ . tatra
nityamiti nirukteḥ . tasmādasiddhaṃ bhāvasya traikālyam, dravyārthābhyupagamāt . dravyasyaiva vā traikālyābhyupagame
bhāvasya dravyārthavādatyāga iti . atrocyate --na doṣaḥ, pravṛttinityatvāt, nātrāpi dravyārthatyāgaḥ pravṛttinityatvāt, bhavanapravṛttirbhāva ityarthaḥ, sā ca pravṛttirnityā sadā pravṛttervastuno bhāvo'pi nitya eveti na
dravyārthatyāgo nātraikālyamiti .
itara āha--kuto nityatvasya dvaitam ? iti . atrocyate--vastuno dravyabhavanātmakasyobhayatvādeva
nityatvasyāpi dvitvaṃ siddhaṃ yathā prāgupavarṇitaṃ na hi tadeva nityamityādi yāvat tadapi hi nityaṃ yasmiṃstattvaṃ na vihanyate pā॰ ma॰ bhā॰ 1 . 1 . paspaśā॰ iti uktatvāt, idānīmapi taddvitvaṃ pradarśyate --kūṭasthasyetyādi, dravyaṃ hi kūṭasthaṃ nityaṃ pūrvāparakālatulyatvāt, tasya kūṭasthasya dravyasya sarvaprabhedanirbhedasya bījabhūtasya
gamanasthānādisarvātmakatvenāvasthitasya taṃ tamātmānaṃ paryanubhavataḥ tatparyanubhavanātmatvādeva dhrauvyaṃ kauṭasthyaṃ ca
yujyate . itarasya tu bhāvasya tathā tathābhivyajyamānasya paryanubhūyamānasya krameṇa yugapadvā satatapravartanātmano
bhāvasya pravṛtterakauṭasthyaṃ satatasampravṛttirūpamavyavacchinnabhavanātmakaṃ nityatvaṃ ceti nityatvasyāpi dvitvam
iti sādhūktam .
ata evetyādi . etasmādeva nityatvadvitvādanyadidamapi kāraṇaṃ bhūtābhūtabhāktvaṃ dravyādvaidharmyamasyāḥ
pravṛtteranyatvakāri dravyādanyo bhāvaḥ ityasyārthasya sādhanam, dravyavilakṣaṇo bhāvaḥ ityatra heturityarthaḥ .
bhūtābhūtā kriyā, dravyaṃ bhavadeva, vṛttā vartamānā ca kriyā, dravyaṃ vartata evetyarthaḥ . athavā bhūtaṃ dravyamabhūtaṃ
karaṇaṃ sthitaṃ gataṃ ca yathāsaṅkhyaṃ, vyatikrāntyavyatikrāntibhāktvād bhinnau kriyādravyabhāvau,
tadyathā--kṛtaḥ kaṭo devadattena, devadattaḥ kaṭakaraṇakāle karaṇoparame ca kaṭasyaikarūpa eva, kriyā tu vīraṇasaṃyogāvasthāyāmavyatikrāntā kaṭaniṣpattyuttarāvasthāyāṃ vyatikrāntā . tathā kṛtaḥ karmaṇā vibhāga iti
dvitīyamudāharaṇaṃ kartṛkarmasamavāyitvāt kriyāyāḥ pacibhidivat, vaiyākaraṇasiddhāntena tu karturīpsitatamaṃ
karma pā॰ 1-4-49, kriyaiva tu vaiśeṣikasya, ihāviśeṣeṇa vibhāgahetuḥ kriyā, vibhāgaśca santatyanuparamād

devadatte dravye karmaṇi vā karaṇalakṣaṇayā pravṛttyā bhavitavyamavicchedena, sā ca
tadatadbhavanasvarūpā .
yathā ca saṃyogavibhāgaphalaṃ karma gamanaṃ gantuḥ padārthāntaram, tatsambandhaṃ cāntareṇa
gamanaṃ na bhavati tathā gamanādyapi karaṇasambandhamantareṇa na bhavati, anyato bhinnaṃ
svatattvād dravyādvā na syāt karmeti na syāt . tathā bhavadvā kṛtam iti vyapadeśaṃ
na janayet, karaṇasambandhābhāvāt, ākāśādivat . tathā ca tat sad asatkāraṇamiti nityaṃ syāt .
dravyavadavasthita iti vivakṣitaṃ tasya, vibhāgaḥ kaṭakartuścalanātmakasya karmaṇa īpsitatamatvāt karma calanena
dravyaṃ deśāntaraṃ prāpayatā kriyata iti sā kriyā vyatikrāmati, vibhāgaḥ karma ca na vyatikrāmataḥ, śabdārthasya
piṇḍitatvād nāmatvādityarthaḥ . na ca vyatikramāvyatikramau nirnimittau bhavitumarhataḥ . dṛṣṭaśca vartamānayoḥ
karmavibhāgayoḥ dravyayoravyatikrame karaṇasya kriyāyā vibhāgaviṣayasya vyatikramaḥ . na caikasmin vyatikramāvyatikramau yugapad bhavataḥ virodhāt pramāṇāntarāpekṣāmantareṇa, tasmādetadanumeyaṃ tatra devadatte dravye kaṭasya kartari karmaṇi
vā kartari calane vīraṇānāṃ kaṭe vā karmaṇi karaṇalakṣaṇayā pravṛttyā bhavitavyamavicchedena . sā ca pravṛttiḥ
kriyā tadatadbhavanasvarūpā, tasmin dravye'tasmiṃśca karaṇe bhavanamasyāḥ pravṛtteḥ svarūpam, tayā ca vyatikramāvyatikramavibhāgatayā dvirūpayā'vaśyamavyavacchinnayā'kūṭasthayā pravṛttibhavanātmikayā bhavitavyamiti .
yathā ca saṃyogetyādi . idamadhunā gantṛgamanadṛṣṭāntayorbhavitṛbhavanadārṣṭāntikayośca prāguktavad
bhedānabhyupagame doṣābhidhitsayocyate . saṃyogavibhāgāḥ karmaṇāṃ kāryaṃ sāmānyam, gurutvaprayatnasaṃyogānāmutkṣepaṇaṃ kāraṇaṃ sāmānyam vai॰ sū॰ iti vacanād deśāntarasaṃyogaṃ dravyasya deśāntaravibhāgaṃ ca
gamanakarmārabhate gurutvādijanakaṃ cotkṣepaṇaṃ karma . tasmāt saṃyogavibhāgaphalaṃ karma gamanaṃ gantuḥ
padārthāntaram, tayoḥ saṃyogavibhāgayostatkāraṇasya ca karmaṇo yāvaddravyabhāvābhāvād vaiśeṣikamatavat
padārthāntaratāyāṃ satyāṃ ganturgamanena sambandhaḥ, tatsambandhaṃ cāntareṇa gamanaṃ na bhavati, gacchati devadattaḥ
iti hi gamanasambandhād dṛṣṭam, vyatilaṅghitagamanaśca gataḥ ityucyate, tasmāt tadvyatikramamantareṇa gatam
iti na bhavati . eṣa vidhiḥ karmaviśeṣe gamane dṛṣṭaḥ . tathā gamanādyapi karaṇasambandhamantareṇa na bhavatīti
kriyā sidhyati, anyato bhinnamiti svatattvāt karmatvāt dravyādvā karmatvasya svatattvasyāśrayo na syāt
karmeti na syāt, kriyamāṇatvāddhi tat karma karaṇe sati, karaṇavyatikrame ca kṛtam iti na syāt .
karmaṇi tu bhinne dravyāt svatattvādvā syāditi . tathā bhavadvetyādinā karaṇaṃ bhavadapi svasambandhavyatikramamantareṇa kṛtam ityetaṃ vyapadeśaṃ na janayet, tacca dṛṣṭam, kiṃ kāraṇaṃ na syāditi cet, karaṇasamba

yathā ca karma kriyayā vinā na bhavati tathā karaṇamapi bhavanavyaktimantareṇa
naiva bhavet, tathā bhavanasambandhavyatikramamantareṇa bhūtamiti na syāt . pūrvaḥ pūrva
uttarottarakāryakāraṇabhāvena . tataśca prāgādinirviśeṣaṇaṃ nāsti bhavanasambandhavyatikramābhāvāt khapuṣpavat, asatkāraṇatvādvā, abhūtabhavanasambandhavyatikramatvāt .
vyatikramaśca tṛṇakarmādau kaṭavibhāgādibhavanabhūtatāyām . dravyaṃ kriyā ca dvayameva
ndhābhāvāt . kimiva ? ākāśādivat . tataḥ kiṃ syāt ? tathā ca tad bhavat karma sattvāt
kāraṇāsambandhācca sadasatkāraṇamiti nityaṃ syāt, nityalakṣaṇayogāt . kiṃ nityalakṣaṇamiti cet,
ucyate --sadakāraṇavattannityam vai॰ sū॰ 4 . 1 . 1 iti nityalakṣaṇaṃ vaiśeṣikamateneti . evaṃ tāvat karma
gamanādi karaṇasambandhād bhavati ityupapāditam .
yathā ca karmetyādi . yathā ca gamanādi karma kriyayā vinā na bhavatyuktavidhinā tathā
karaṇamapi bhavanavyaktimantareṇa bhavanakriyāvirbhāvena vinā naiva bhavet, na bhavitumarhatītyarthaḥ . tathā
bhavanasambandhavyatikramamantareṇa bhūtamiti na syāt, tatsambandhe bhavati iti bhavati tatsambandhavyatikrame ca bhūtam iti . pūrvaḥ pūrva uttarottarakāryakāraṇabhāveneti kriyāsambandhaprabandhaṃ pradarśayati
tataśca prāgādinirviśeṣaṇamityādi bhavanasambandhe tadvyatikrame cāsati prākpradhvaṃsetaretaraśaktisaṃyogādyabhāvābhāvādabhāvabhedarahito nāstyabhāva ityanarthāntaramiti aviśeṣeṇaiko'tyantābhāva eva syādabhāvaḥ bhavanasambandhavyatikramābhāvāt khapuṣpavaditi, yathā khapuṣpaṃ bhavanasambandhābhāvāt tadvyatikramābhāvācca na
bhavedevaṃ sarvaṃ ghaṭādi syāditi . asatkāraṇatvādvā, tadā hi vastuno bhavanakāraṇaṃ yo'sau karaṇasambandho
bhavanasambandhaśca sa nāsti tadvyatikramo veti satkāraṇābhāvādakāraṇatvādatyantābhāva eva syāt khapuṣpavat
sarvaṃ ghaṭādi . tadupasaṃhṛtya hetumāha --abhūtabhavanasambandhavyatikramatvāditi, gatisthityādikaraṇabhavanasambandhavyatikramasadbhāvād gacchati tiṣṭhati karoti bhavati gatasthitakṛtabhūtavyaktyātmakadevadattavastu bhavadupalabhyate nānyatheti . syānmatam--bhavanasya satatasampravṛttasyāvyatikrama iti . atrocyate --vyatikramaśca
tṛṇakarmādau, tṛṇatantvādīnāṃ kriyāstṛṇakarma, ādigrahaṇāt saṃyogaḥ, yathāsaṅkhyaṃ kaṭavibhāgādibhavanabhūtatāyām, atrāpi ādigrahaṇāt paṭavibhāgasaṃyogādayo gṛhītāḥ, bhavanasya bhūtatāyāmevaṃlakṣaṇasya
bhavati vyatikramaḥ tṛṇaṃ kaṭo bhavati, gamanakarma vibhāgo bhavati saṃyogaścānyena . syānmatam--kathaṃ tṛṇaṃ
kaṭo bhavati, karma vibhāgo bhavati ityetaducyate ? iti . atrocyate, atrāpi nanūktam --dravyaṃ kriyā
ca dvayameva sarvamidamiti saṃyogādi sarvaṃ guṇakriyātvapratipādanāt tasya bhavanasya bhūtatā vyatikrama iti .

sarvamidam . evameva ca bhāvakriyāśrayaḥ kārakāṇāṃ karmādibhāvaḥ .
yadi dravyavat kriyāpi vastunastattvaṃ syāt tatastayā vinā naiva vastu syāt,
tattvāt, devadattabālādivat ghaṭarūpādivat . dṛṣṭaṃ caitad gamanādikriyayā vināpi
devadattākhyaṃ vastu . antareṇāpi tu kriyāṃ bhavatyeva vastu, tasmāt tato'nyat tadantareṇāpi bhāvāt ghaṭapaṭavat . dṛśyate hi devadatte gacchatyadhṛtiṃ karoti yajñadattaḥ .
yadi dravyapāramārthyavat kriyāpi syāt gamanavat kriyātvāt sthānamapi paramārtha
evameva cetyādi . evaṃ kṛtvā bhāvakriyāśrayaḥ, bhāva eva kriyā bhāvakriyā . dravyaṃ bhāvaḥ, sa
eva ca kriyā, dravyasya vā kriyā . tadāśrayo dravyabhavanāśrayo'yaṃ kārakāṇāṃ karmādibhāvaḥ karmakaraṇādibhāvaḥ, na niyatarūpaḥ vicitrakriyābhavanasambandhād bhavati, devadattaḥ pacati odanaṃ kāṣṭhaiḥ sthālyām,
odano bhavati, kāṣṭhāni jvalanti sandhukṣanti, sthālī dhārayatītyadhiśrīyate ityevamādidarśanāt . na hi
kiñcijjātiviśeṣayogād gotvādiyogādivat karmatvakaraṇatvādhikaraṇatvādiyogāt karmaivedaṃ karaṇamevādhikaraṇameva niyataṃ nānyadapi bhavatīti . kiṃ tarhi ? aniyataśaktiviṣayam, śaktīnāṃ kārakatvāt, tadeva hi
dravyamanyayā kriyayā pramārṣṭi netre iti netrādi karma bhavati, anyayā karaṇam netreṇa paśyati iti,
anyayādhikaraṇam netre'ñjanaṃ tiṣṭhati ityādi . tasmāt sarvaprabhedanirbhedaṃ bījaṃ vastu dravyaṃ tattvam,
tadbhedibhavanavyaktiḥ kriyā .
yadītyādi evamanicchato doṣaḥ, yadi dravyavat kriyāpi vastunastattvam ātmā svarūpaṃ syāt
tatastayā vinā kriyayā naiva vastu syāt, tattvāt tadātmatvāt svarūpatvāt, yad yattattvaṃ yadātmāsvarūpaṃ vā na tat tena vinā bhavati devadattabālādivat, yathā devadattatattvā bālādayo'vasthāviśeṣāḥ
kramabhāvino na tena vinā bhavanti tathaitadapi vastu kriyayā vinā na syāt, ghaṭarūpādivaditi ghaṭatattvā
rūpādayo yugapadbhāvinastena vinā na bhavanti tathā kriyayā vinā tad vastu na syāditi viśeṣaḥ . dṛṣṭaṃ caitad
gamanādikriyayā vināpi devadattākhyaṃ vastvityaniṣṭāpādanametat . doṣadarśanādapi vastu bhavatītyetadarthaṃ sādhanamāha --antareṇāpi tu kriyāṃ bhavatyeva vastu tasmād vinā bhāve doṣadarśanāt tato'nyat
kriyāto'nyad vastu iti pratipattavyam . na kevalaṃ doṣadarśanādeva, kiṃ tarhi ? anyatvaheturapyastītyata āha —
tadantareṇāpi bhāvāt, yad yadantareṇāpi bhavati tat tato'nyat ghaṭapaṭavat, yathā ghaṭaḥ paṭamantareṇa
bhavan paṭādanyaḥ paṭaśca ghaṭamantareṇāpi bhavaṃstato'nyastathā kriyāmantareṇāpi bhavad vastu tato'nyaditi .
tannidarśanāntaraṃ vicārāntarāspadamapyāha --dṛśyate hi devadatte gacchatyadhṛtiṃ karoti yajñadatta iti .
atra yajñadattasyādhṛtikāraṇaṃ gamanaṃ devadattākhyād vastuno'nyat pūrvottarakālatulye'pi tasmin yato'dhṛtirbhavati, tasmād na kriyā vastunastattvam . 
yadi dravyapāramārthyavadityādi . yadi yathā devadattākhyasya vastuno dravyaṃ paramārthastathā kriyāpi
syāt gamanavat kriyātvāt sthānamapi paramārtha iti prāgeva sthānakriyayā gamanavirodhinyā devadatto'

iti tasya gamanaṃ naiva syāt, devadattāvaruddhadeśe yajñadattavat . atha gamanatattva eva
devadatta iṣyate tathāpi gamanakriyāparamārthadevadattatvāt sthānaṃ naiva syāt iti
yānasthānayorabhāvāt pūrvavaddhṛtiḥ satatamadhṛtirvā syāt tathā . tathā bhavane'pi
yathā devadatte gacchati adhṛtirasya tathā tadātmatvād yāvaddevadattamadhṛtiprasaṅgaḥ
tatkālavat, devadatta evāsyādhṛtinimittamiti . sthityātmakatvādvāsya gacchatyapi
devadatte yajñadattasya dhṛtireva sadā syāt sthānakālavat . yajñadatta... ... ...
dhṛtiradhṛtirvā .
varuddhaḥ syāt . tataśca tayāvaruddhatvāt tasya devadattasya gamanaṃ naiva syāt, kadācidapi na gacched
devadatta ityarthaḥ . devadattāvaruddhadeśe yajñadattavat, yathā devadattākhyaṃ vastu devadattatvenāvaruddhamiti
tadvirodhino yajñadattatvasyānavakāśāt tatra yajñadattatvaṃ naiva jātu bhavati tathā devadatte sthānenāvaruddhe gamanaṃ
naiva jātu syāditi . atha mā bhūd yajñadattādhṛtikāraṇasya devadattagamanasyābhāva iti gamanatattva eva
devadatta iṣyate tathāpi gamanakriyāparamārthadevadattatvāt sthānaṃ naiva syāt kadācidapi, gamanenāvaruddhatvād devadattasya devadattatvāvaruddhadevadatte yajñadattatvavadeva . itiśabdo hetvarthe, tataśca hetoryānasthānayorabhāvāt, yānābhāvāt tāvat pūrvavaddhṛtiryathā prāg gamanotpattergamanāsattvādadhṛtyabhāvaḥ tathā gamanābhāvād gacchatyapi devadatte yajñadattasyādhṛtyabhāvaḥ devadattasattvāt gamanakāle'pi, gamanābhāve yathā yajñadattasya dhṛtirbhavatyevaṃ satatamadhṛtirvā syāditi . evaṃ sthānābhāve'pi dhṛtyadhṛtī syātāmuktanyāyena . tatheti
tena prakāreṇa proktopapattikramaprāpitābhāvaprakāreṇa yānasthānayoriti .
tathā bhavane'pītyādi . bhavatu vā gamanaṃ sthānaṃ vetyabhyupagamyāpi doṣa ucyate . tatra gamane
tāvad yathā devadatte gacchatyadhṛtirasya tathā tadātmatvād yāvaddevadattamadhṛtiprasaṅgaḥ, yathā devadattagamanakāle yajñadattasyādhṛtiheturdevadatto gamanātmatvāt tathā yāvajjīvam ātmano yāvadāyuryajñadattādhṛtihetureva syāt gamanātmatvāt tatkālavaditi tasya devadattasya gatiparamārthatvād vastutvāvasthānācca devadattasya
gamanātmanaḥ pūrvottarakālatulyatvāt . atastadvivaraṇārthamāha --devadatta evāsyādhṛtinimittamiti, iti—
śabdo hetvarthe, yato devadatto gamanātmaiva tasmāt satatamadhṛtiprasaṅgaḥ . evaṃ tāvadayaṃ sthānavirodhinyā gaterbhāve'bhihito doṣaḥ . gativirodhinyāḥ sthitereva vā bhāve sthityātmakatvād vāsya devadattasya gacchatyapi
devadatte yajñadattasya dhṛtireva sadā syāt sthānakālavad devadattasadbhāvāditi .
evaṃ tāvad devadattagatisthitiviṣayayajñadattādhṛtivicāradvāreṇa doṣā uktāḥ . idānīṃ yajñadattādhṛtiviṣayo'pi vicārastathaiva kartavyaḥ . atrāpi yadi dravyapāramārthyavadityādigrantho dhṛtyadhṛtiyajñadattaśabdoccāraṇena yathāsambhavaṃ yojyaḥ . prakārāntareṇāpi tu yajñadattetyādi yāvad dhṛtiradhṛtirvā . yajñadattadravyatvaṃ

na, tadatadbhavanāvicchedātmakapravṛttinityatvasyākūṭasthatvād bhavanamevedaṃ gatidhṛtisthityādi . bhedajñānavyavahārau tu śabdabhedadravyapravṛttitattvānurūpyāt, śabda-
hi vastusvarūpam, dhṛtyadhṛtikriye ca tadavyatirikte . tato devadattayānasthānayorapi devadattāvyatirekāt
tadvad yāvaddevadattaṃ gamanaṃ sthānaṃ veti dhṛtirevādhṛtireva vā syād yajñadattatattvavat, virodhinaḥ kriyāntarasyābhāvāt pūrvavat . tasmādetena kriyāyā api nityatvādityāha --na, tadatadbhavanāvicchedātmakapravṛttinityatvasyākūṭasthatvāt, tadbhavanamatadbhavanaṃ tadatadbhavanaṃ ca sarūpaikaśeṣāt tadatadbhavanam . tadbhavanaṃ tāvadastibhavatyādiviṣayam, punaḥ punarbhavatyeveti . atadbhavanaṃ sthānād gamanaṃ gamanācca sthānamiti . tadatadbhavanaṃ
bhavanasahite te eva sthānagamane tathā dhṛtyadhṛtī . tasyāviccheda ātmā yasyāḥ pravṛtteravicchedātmikāyāḥ sā
tadatadbhavanāvicchedātmakapravṛttiḥ, tasyā nityatvam, tadakūṭasthaṃ kūṭasthadravyanityatvavilakṣaṇam, tadbhāvāt
tadatadbhavanāvicchedātmakapravṛttinityatvasyākūṭasthatvād bhavanamevedaṃ gatidhṛtisthityādi, etā
yānasthānadhṛtyadhṛtyādikāḥ parasparavirodhinyaḥ kriyāstā etā bhavanameva satatasampravṛttirūpabhavanātmakatvād
bhavadbhavanavilakṣaṇaṃ nityaṃ ca pravṛttibhavanamātramevetyabhinnaṃ kriyāmātram . ato dravyaṃ kriyā cobhayaṃ nityaṃ bhāvaḥ .
syānmatam--kriyābhedābhāvād bhedajñānavyavahārābhāvaḥ syāt, dṛśyete bhedajñānaṃ bhedavyavahāraśceti . etaccāyuktam, tasmād bhedajñānavyavahārau tu gacchati tiṣṭhati dhṛtiṃ karotyadhṛtiṃ vā na vā iti dvāvapyetau
śabdabhedadravyapravṛttitattvānurūpyāt, śabdo bhedo yasyā dravyapravṛtteḥ sā śabdabhedadravyapravṛttiḥ, na
śabdo'nyo dravyāt, pravṛttiḥ kriyā guṇo'pi kriyeti prāguktam . rūparasagandhasparśabhedāyāḥ pravṛtteḥ śabda-
bhedā pravṛttiranyā, tasyāstattvaṃ varṇātmakatvādi rūpam, tadānurūpyācchabdabhedapravṛttitattvānurūpyād bhedajñānaṃ
bhedavyavahāraśca bhavati . śaktimato dravyasya śaktayo yugapadbhāvinyo rūparasādayaḥ kriyā eva, gamanasthānādikriyāstu kramabhāvinyaḥ . yathoktam—
śaktimātrāsahāyasya viśvasyādbhutakarmaṇaḥ .sarvathā sarvadā bhāvāt kvacit kiñcid vivakṣyate ॥ vākyapa॰ 3 . 7 . 2 iti .

śaktīnāṃ yathānurūpaṃ prativiṣayaniyatapratyāyanavṛttitvāt nityapravṛttikramaprāptiviśiṣṭavastubhāgābhiniveśibhirabhidhānaiḥ sarvasya vasturūpasyābhidhātumayogyatvāt . yathā
devadatto gacchati ityatra devadattaśabdo dravyāṃśaviṣayaniyataśaktitvād gatyādīn
nopātte na vā vyudasyati tathākhyātamapi devadattaṃ nopātte na vā vyudasyati kriyāṃśaviṣayaniyataśaktitvāt nāmākhyātayorniyatavastubhāgābhiniveśitvāt, tadanupātyayaṃ bhedapratyayaḥ . tathaiva gatisthitidhṛtyadhṛtyādibhedavyavahārāḥ sarvabhedaparyanubhavārthatvād nityapravṛtteḥ .
devadattavastunā gatirupāttaiva tadātmatvāt agninevauṣṇyam . gacchatiśabdena
vivakṣāpi ca tāsāṃ śabdaśaktīnāṃ yathānurūpaṃ prativiṣayaniyatapratyāyanavṛttitvāt, satyapi
sarvasarvātmakatve dravyārthanayasya varṇātmakaghaṭaśabdaśakteḥ pṛthukukṣyūrdhvagrīvādyākārapratyāyane niyatā vṛttirnānyatra,
rūpādidravyaśaktipravṛttibhedaniyatendriyagrāhyatvavacchabdaśaktipravṛttibhedād bhedajñānavyavahārāvityarthaḥ .
tadvyācaṣṭe --nityapravṛttītyādinā, nityapravṛtteḥ kramaprāptyā viśiṣṭo yo vastubhāgastadabhiniveśibhirabhidhānaiḥ sarvasya vasturūpasyābhidhātuṃ śabdairayogyatvāditi . tannidarśayati --yathā devadatto gacchatītyādi yāvad na vā vyudasyatīti gatārtham . tathākhyātamapītyādi tadvadeva gatārthaṃ yāvat kriyāṃśaviṣayaniyataśaktitvāditi, nāmākhyātayorniyatavastubhāgābhiniveśitvāditi tadeva kāraṇam,
tadanupātyayaṃ bhedapratyaya ityupasaṃharati, dravyaśaktyaṃśaniyataśabdapravṛttyanupāti bhedajñānamityarthaḥ . tathaiva
gatisthitidhṛtyadhṛtyādibhedavyavahārāḥ sarvabhedaparyanubhavārthatvād nityapravṛtteḥ yāsau satatasampravṛttiḥ
sā sarvān gamanādīn bhavanabhedān paryanubhāvayāmi dravyam iti pravartate, yadi tān nānubhavet kriyābhedān
dravyaṃ tato na te syuḥ tenāparyanubhūyamānatvāt khapuṣpavat . sarvabhedaṃ nirbhedaṃ bījaṃ dravyam iti ceṣyate . tadvā
dravyaṃ na syāt bhedāparyanubhavanāt khapuṣpavat, evaṃ tad dravyaṃ bījaṃ syād yadi tān bhedān paryanubhavet .
āha--yathānantaroktaṃ devadattaśabdo gatyādīn nopādatte na ca vyudasyati aṃśaniyatatvācchabdaśaktīnāṃ pravṛttatvācca tathā vastunāpi devadattena gatyādayaḥ kimanupāttāvyudastāḥ ? netyucyate viśeṣaḥ —
devadattavastunetyādi, devadattaśabdenānupādīyamānāpi hi gatirvastunā tena upāttaiva aṃśaniyatyabhāvād
viśeṣahetośca . ko viśeṣaheturiti cet, ucyate --tadātmatvāt, gatyādyātmako hi devadattaḥ tatparyanubhavanāt, yad yadātmakaṃ tena tadupāttam, agninevauṣṇyam, yathā agnerauṣṇyamātmetyagninopāttaṃ tathā
devadattena gatiriti .


ca devadatta upāttaḥ, śabdasya dravyabhedaparyanubhavanapravṛttyātmatvāt .
arthopanipātitvāttu vacaso devadattaśabdenāpi gatyādi na nopāttam,
arthavat tadbhavanārthatvāt . devadattaśabdo hi dvitīyādivinābhūtaḥ kevale kartaryeva
prayujyate, kartā ca kriyāyāḥ sādhanatvāt kriyāsu tathā tathā vartamānastathā tathā
śabdo'pi tattadarthavācī . yathāhurantataḥ--astirbhavantīparaḥ prathamapuruṣe'prayujyamāno'pyastīti
gamyate, vṛkṣaḥ astīti gamyate pā॰ ma॰ bhā॰ 2 . 3 . 1 .

evaṃ tāvad devadattavastunā gatirupāttā na devadattaśabdena iti viśeṣa uktaḥ . kiṃ gacchatiśabdena
gacchatyarthena ca devadattārtha upātto na ? ityatrocyate --gacchatiśabdena ca devadatta upātta iti, puँlliṅgaṃ
devadattābhisambandhāt . śabdena cedartha upātto'rthena gacchatilakṣaṇena devadattārtha upātta eva tadātmatvāditi
viśeṣaḥ . yathā na, tadatadbhavanāvicchedātmakapravṛttinityatvasyākūṭasthatvād bhavanamevedaṃ gatisthitidhṛtyadhṛtyādi iti gamyādipravṛttibhavanena bhavadbhavanamupāttameva ubhayātmatvād vastuno dravyakriyātmadvairūpyāt
arthena gantrādyupāttaṃ devadattādi gamayatītyuktaṃ kriyāyā dravyabhedaparyanubhavātmakatvāditi tathā śabde'pyeṣa
vidhiḥ --gacchatiśabdenetyādi, gacchatiśabdena ca devadatta upātta uktavadubhayavastutvāt prāk
śabdasya dravyabhedaparyanubhavanapravṛttyātmatvāditi .
evaṃ tāvat sarvasarvātmakadravyārthanayatvādasato bhedān kalpitānāśritya bhedajñānavyavahārāvuktau,
paramārthatastu arthopanipātitvāt tu vacasa ityādi . devadattaśabdenāpi gatyādi na nopāttam,
upāttameva, arthavat . kutaḥ ? tadbhavanārthatvāt, tasya bhavanaṃ tadbhavanaṃ gatyādibhavanamevārtho devadattaśabdasyeti devadattārtheneva gatyādyartho'pyupātta iti gṛhāṇa . mā śaṅkiṣṭhāḥ--tadbhavanārthatvamasiddhamiti, ata āha —
devadattaśabdo hītyādi . yadā svārtha-dravya-liṅga-saṅkhyā-karmādivāci prātipadikaṃ, vibhaktayastadabhivyañjikāḥ, vivakṣāvaśācca kārakaviśeṣāśrayaṇam, karmādīnāmapi kārakatvāt kartṛtvamiṣṭameva iti siddhāntastadā
viśeṣānāśrayaṇe'pi dvitīyādivinābhūto devadattaśabdaḥ kevale kartaryeva prayujyate, kartā ca kriyāyāḥ sādhanatvāt kriyāmantareṇa na bhavati, kriyāśca āsiśayitiṣṭhatyādayaḥ, tāsu tāsu svayamasau kartā tena tena
prakāreṇa vartamānastathā tathā śabdo'pi tattadarthavācī . yathāhurantata iti jñāpakam, vicārāvasāne vaiyākaraṇairetad niścitam --astirbhavantīpara ityādi . laḍ bhavantī ityucyate . śeṣaṃ gatārtham . prathamamadhyamottamāntamanyadapi kriyāpadaṃ bhavatyeva diṅmātrolliṅganāt tvamasi ahamasmi tiṣṭhati tiṣṭhasi tiṣṭhāmi ityādīnāṃ
niyamābhāvāt, kriyāpadena vinā na bhavati ityeṣa hi niyamaḥ .


devadattaśabdo na devadattakartrarthapratyāyanārtho nānarthakaḥ, arthapratyāyanārthatvād
vacanapravṛtteḥ . devadattaśabdena devadattārtho vijñāyamāna evānūdyate sa gacchati iti
vidhānāya, gatividhānaṃ sthānaviparītadevadattakartṛkagamanapratipādanāya yo gacchati
sa devadattaḥ iti tathā yo'sau sa gacchati iti .
tathā cedamānarthakyaṃ paunaruktyaṃ ca avibhaktavidhyanuvādārthaṃ vaktāraṃ prati .
prathamapadopādānasannihitārthavyañjanaṃ dvitīyapadaṃ tatsannidhimātreṇa tathā pratipattuḥ
śroturupakārakaṃ nānyasya .

sa eṣa upāttagatyartho devadattaśabdo na devadattakartrarthapratyāyanārtho nānarthakaḥ samyakpratyavekṣāyāmiti vartate, tasyā arthapratyāyanārthatvād vacanapravṛtteḥ arthaṃ pratyāyayiṣyāmi iti vacanaṃ pravartate
tasmānnānarthakam, samīkṣyakāryuktitvāt . pramāṇāntaropalabdhatvācca devadattasya na devadattavācakaḥ, kiṃ tarhi ?
devadattaśabdena devadattārtho vijñāyamāna evānūdyate, jñātārtho hyanuvādo vidhyaṅgatvāt . kimartho'nuvāda
iti cet, sa gacchatīti vidhānāya, devadattaviśiṣṭagatividhānāya . gatirhyajñātārthatvād vidhīyate
devadattakartṛkā . devadattānuvādo gatividhānārtho'stu, gatividhānaṃ kimarthamiti cet, ucyate --sthānaviparītetyādi . adhyārūḍhadevadattakartṛsādhanaṃ sthānaviparītaṃ gamanaṃ vivakṣitam, tatpratipādanāya devadattaṃ gatikartṛtvena
adhyārohayāmi iti prayujyate . tannidarśayati --yo gacchati sa devadatta iti tathā yo'sau sa gacchati
iti devadatto gatikriyāyāḥ karteti ajñātārthasya jñātārthenānūdyamānena vidhānād dravyakriyāvācinoścābhinnārthatvācca vastutaḥ .
evaṃ sati paunaruktyamiti cet, abhyupagamyate tathā cedamityādi . evaṃ ca kṛtvā devadattaḥ ityukte
viśiṣṭakriyātmakakartṛnirdeśād gatergatatvād gacchatiśabdo'narthakaḥ punaruktaṃ ca tathā gacchatiśabdādeva
viśiṣṭakartṛkagamanavacanād devadattārthagaterdevadattaśabdo'pi . tau ca ānarthakyapaunaruktyadoṣau na vibhaktavidhyanuvādārthaṃ vaktāraṃ śrotāraṃ vā prati bhavataḥ, kaṃ tarhi prati ? ucyate --avibhaktavidhyanuvādārthaṃ vaktāraṃ
prati, avibhakto vidhirayamavijñātārthatvācchabdaḥ anuvādo'yaṃ vijñātārthatvād vidhyaṅgatvācca ityavivektāraṃ
vaktāraṃ śrotāraṃ vā''sādya ānarthakyaṃ paunaruktyaṃ vā syādanyatarasyaivānayoḥ, na vivektāraṃ vaktāraṃ
śrotāraṃ vā āsādya ānarthakyaṃ paunaruktyaṃ vā syādanyatarasyaivānayorvivektāraṃ vidhyanuvādārthau iti .
syānmatam--astu svayaṃ niścitadravyakriyātmakaikavastuvidhyanuvādārthaṃ vacanaṃ vaktāraṃ prati, kathaṃ punaḥ
śroturiti cet, ucyate--tasyāpi prathamapadopādānetyādi yāvacchroturupakārakamiti . prathamaṃ padamatra
devadattaḥ iti gacchati iti vā yathāvivakṣaṃ prayuktam . prathamapadamupādānamasya so'rthaḥ prathamapadopādānaḥ,

prathamapadopāttārthameva dvitīyapadam udgrāhitārthavivaraṇārthatvād bhāṣyagranthavat,
nādita eva tadarthajñānasya kārakaṃ tathāvyaktavyañjanatvāt pradīpavat .
sannihitaśca dvitīyapadābhidheyābhimataḥ, tasya vyañjanaśabdo dvitīyapadam, tatsannidhimātreṇa prayogamātreṇa
prāk pratipanna evābhivyajyate so'rthastenetyarthaḥ, tathā pratipattuḥ śroturiti vakturabhiprāyamūhituṃ samarthasya
gṛhītasaṅketasyetyarthaḥ upakārakaṃ pratipattyādhānasamarthaṃ, nānyasyeti avibhaktavidhyanuvādārthasyākṛtasaṅgītervā .
na sa punaḥ śabdāparādho yadasau tadarthaṃ na pratipadyate, yathā--na hi sa sūryasyāparādho yadenamulūko na
paśyatīti . tasmādaikārthye satyapi vidhyanuvādabhinnārthāvetau .
atra prayogaḥ --prathamapadopāttārthameva dvitīyapadam, udgrāhitārthavivaraṇārthatvāt, udgrāhito
gamanabhavanābhisambandhī devadattaḥ, tadvivaraṇārtho gacchatiśabdaḥ, devadattaḥ ityukte āgṛhītagatirapi na pareṇa
jñāyata ityuktatvāt . yadudgrāhitārthavivaraṇārthaṃ padaṃ tat pūrvapadopāttārthameva dṛṣṭam, bhāṣyagranthavat, yathā
vṛddhirādaic pā॰ 1 . 1 . 1 iti sūtreṇaivopāttamarthaṃ bhāṣyagranthe padāni vivṛṇvanti--vṛddhiḥ itīyaṃ saṃjñā
bhavati ādaicvarṇānāmiti, sādhvanuśāsanādivicārādhāreṇa sūtreṇaivopāttatvāt . tathā coktam--

sūtreṣveva hi tat sarvaṃ yad vṛttau yacca vārtike .
udāharaṇamarthasya pratyudāharaṇaṃ paśoḥ ॥   iti .

syānmatam--prathamapadopāttārthaṃ cet prathamapadoccāraṇakāla eva tathā pratipattuḥ śroturupakārakaṃ syāt
tenaiva vyaktatvāditi . atrocyate--kasyacid bhavatyapi, keṣāñcid nādita eva tadarthajñānasya kārakam, tathāvyaktavyañjanatvāt, tena prakāreṇa vyaktastathāvyaktaḥ, devadattaśabdoccāraṇamātreṇa śrotuḥ
viśiṣṭakriyāviṣayakartṛko devadattaḥ ityetāvat tāvadādhīyate buddhau tasmāt tathāvyaktaḥ, tasya vyañjano
gacchatiśabdaḥ nāpūrvaṃ kiñcidāha tadanuvāditvāt, atastathāvyaktavyañjanatvāt pradīpavat, yathā pradīpaḥ
prāgabhivyaktaṃ ghaṭamapavarakasthaṃ vyanaktīti nādita eva tadarthajñānasya kārakaḥ tathātra vākye gacchatiśabdo'pīti .
athavā dravyārthavāde kumbhakāro'pi vidyamānameva ghaṭaṃ tathābhivyanakti nāvidyamānamutpādayati pradīpavat .
tasmāt kumbhakārasyāpi vyaktavyañjanatvāt piṇḍādyavasthāyāmapi vyakta eva ghaṭaḥ kriyākramābhivyaktipratyakṣatvāt pradīpābhivyaktaghaṭavat, tathā devadatto gacchati ityatrāpi vyaktavyañjanatvād nādita eva tadarthajñānasya kāraka iti .


tathā ca vināpi tathābhūtaśabdasannidhiṃ pūrvaśrutaśabdopāttārthavṛttireva, tathāniyatatvāt, yathā praviśa piṇḍīmiti . vakturvivakṣāyāmanyathoktyānarthakyāt arthaprakaraṇādyāpādanācca ante nāmnaḥ kartṛtvapratipattiḥ śroturapi bhavantī dṛṣṭā . tasmād
vaktṛvat pratipattiḥ śroturapi .

mā ca maṃsthāḥ--kevalopapattimātrakamevaitaducyate prathamapadopāttārthavāci dvitīyapadam iti . kintu
lokavyavahāre'pi prasiddhistathā dṛṣṭeti tad darśayitumāha --tathā ca vināpītyādi yāvat praviśa piṇḍīmiti iti . evaṃ ca kṛtvā tathābhūtasyānuvādamātrabhinnārthasya śabdasya sannidhimantareṇāpi pūrvaśrutaśabdopāttasyārthasya vṛttireva tathāniyatatvāt, tathā hi tacchabdavṛttirniyatā yathā kvacidaśrūyamāṇadvitīyapado'pi tatpadārthaviṣayapratipattiheturbhavati tathaiva ca pratipattāro dṛśyante, yathā praviśa piṇḍīm
ityatra praviśaśabdaśravaṇāt praveśayogyaṃ prakaraṇādibhiḥ suṣiraṃ gṛhādi karmapadamatra iti piṇḍīm iti ca
karmapadaśravaṇādanantaroktapraviśyasambhavāt tadyogyabhakṣikriyākartṛkarmakam iti pratipadyante . tasmāt prathamapadopāttārthavyañjanaṃ dvitīyapadam iti sādhūktam . yathā devadattaśabdopāttārthavācī gacchatiśabdastathā
gacchati iti ca tipā upātta eva kartā, kiṃ kāraṇam ? laḥ kartari ca iti kartari vihitalakārādeśatvāt
tipaḥ . ko'sau kartā iti cet, ucyate--sa ca devadatta eva viśiṣṭaḥ, viśiṣṭakartṛviṣayagamanavivakṣitatvāt . athavā gacchatiḥ svāṃśopāttārthaviṣayaka eva tacchabdavyavasthāpyasvarūpatvāt, yo yacchabdavyavasthāpyasvarūpaḥ śabdaḥ sa svāṃśopāttārthaviṣayaka eva dṛṣṭaḥ, yathā ghaṭaśabdavyavasthāpyordhvatvādiriti .
evamanicchato doṣa ucyate --vakturvivakṣāyāmanyathoktyānarthakyāditi, devadattakartṛviṣayāṃ gatiṃ
pratipipādayiṣatā hi vaktrā gacchatiḥ prayukto yadi tamevārthaṃ na brūyāduktervācyaḥ ko'rthaḥ syāt ? ityānarthakyaṃ
prāptamiti . kiñcānyat, arthaprakaraṇādyāpādanācca, saṃsargaviprayogasāhacaryavirodhārthaprakaraṇaliṅgaśabdā


anayā ca śabdārthagatibhāvanayā bhavanamevedamekarūpaṃ devadattabhedaṃ gatisthityādibhedaṃ vā bhavati, tena tathā bhūyata iti .
nanu kārakāṇāṃ pravṛttiviśeṣaḥ kriyā . sarvatra pravṛttisambhave kenacit
phaloddeśena kārakavatyāḥ parigrahārthaṃ viśeṣagrahaṇam . sarvabhāveṣu hi pravṛttirasti
sahabhāvibhirasahabhāvibhiśca viśeṣaiḥ pratyāśrayaṃ sahitā prādurbhāvatirobhāvātmikā
ntarasannidhyaucitīdeśakālavyaktisvarādisāmarthyabhedairarthasyānavagamyamānasya vaktrabhiprāyānuvartibhirvyākhyātṛbhirviśeṣe'vasthāpanaṃ dṛṣṭam, tacca tenaiva śabdenopāttārthatve ghaṭate nānyatheti . tathā śrotrāpyaśruto'pi gṛhyate
sa iti gacchati ityukte ko gacchati ? devadattaḥ iti ante'vasāne nāmnaḥ kartṛtvapratipattiḥ,
yadyapi tipā upāttaṃ kartṛtvaṃ tathāpi yāṃ tāṃ gatiṃ gatvā nāmapadārtha eva kartā iti pratipattiḥ śroturapi bhavantī dṛṣṭā, tasmāddhetostasyā dṛṣṭāyāḥ pratipatteḥ, kveva ? vaktṛvat, vaktarīva vaktṛvat, yathā
vaktari pratipattiḥ prāgupajātā gacchatiṃ devadattakartṛviṣayaṃ prayuñje'ham iti śroturapīti . evam anyonyābhisambaddhadravyakriyāvācinau nāmākhyātaśabdau iti sādhūktam . evamupapattyantaraṃ śabdārtho'pi dravyakriyā-
tmakavastuviṣaya iti bhāvitam .
anayā cetyādi . etayāpi śabdārthagatibhāvanayāsmadvyākhyātayā loke dṛṣṭayā bhavanamevedamekarūpaṃ devadattabhedaṃ gatibhedaṃ sthitibhedaṃ dhṛtyadhṛtihasanakathanādibhedaṃ vā bhavati sarvatra vyakterbhavati . yasmāt
tena tathā bhūyata iti, itiśabdahetvarthatvād yasmādekameva bhavanaṃ devadattadravyarūpaṃ gatisthityādikriyārūpaṃ
ca bhavati, tenaiva tena tena rūpeṇa bhūyate, na bhavanaśūnyamanyat kiñcidasti, bhavanameva bhavatīti .
nanu kārakāṇāmityādi . bhavanamevāviśiṣṭaṃ sarvatra kriyā ityāpādite tadamṛṣyatā idaṃ vaiyākaraṇena
kriyālakṣaṇamabhidhīyate --pravṛttiviśeṣaḥ kriyā ityetajjyāyaḥ kriyālakṣaṇam, na satatasampravṛttimātram .
tatra kārakāṇām ityetasya vyākhyānamudbhūtaśabdaiḥ kārakasyaiva kriyātvaṃ mā vijñāyi bhavatā, kārakapṛthagbhūtā gṛhyatām iti bhedadarśanārthā ṣaṣṭhī . viśeṣagrahaṇaṃ punaḥ kimarthamiti cet, tata āha --sarvatra
pravṛttisambhava ityādi . kenacit phaloddeśeneti sāṃvyavahārikamodanādiphalamuddiśyate, kārakavatyā
iti svāśrayapṛthagbhūtakaraṇādisādhanavatyā ityarthaḥ, sarvā hi kriyā kartṛsamavāyinī karmasamavāyinī vā syāt
pacatibhinattivat phalavatīti evaṃrūpāyāḥ pacipaṭhigamyādeḥ parigrahārthaṃ bhidyādeśca viśeṣagrahaṇamiti .
pravṛttimātraparigrahe tvatpakṣe doṣa ucyate --sarvabhāveṣu hi pravṛttirastītyādi, rūpādibhiḥ sahabhāvibhirasahabhāvibhirgatisthityādibhiśca viśeṣaiḥ pratyāśrayaṃ vastuni vastuni sahitā yuktaiva sā pravṛttiḥ,
prādurbhāvatirobhāvātmiketi rūpamasyāḥ kathayati, pracayāpacayaphaleti kāryasya pravṛttimāha kriyāyāṃ

pracayāpacayaphalā ityuktaṃ bhāṣyakāreṇa--sarvasya muhūrtamapyanavasthānāt kiṃ phalaṃ
laukikam ? viśeṣāstūpajāyamānāḥ svāśrayāt kārakāntarāṇyapekṣante, yathā vikledastaṇḍulāśrayaḥ kāṣṭhādīnyapekṣate . tatra yā pravṛttiḥ sā lokavyavahārānaṅgam . tasmāt
pravṛttiviśeṣaḥ kriyā na pravṛttisāmānyam .
bhāvaśca kriyā iti yaducyate tanna sidhyati . pravṛttisāmānyasya kutaḥ
kriyātvaṃ phaloddeśakārakasambandhābhāvāt, gacchatyādivyāpirūpatā vā pravṛttiviśeṣatvenābhūtatvāt kārakavat, vaidharmyaṃ tadbhedavat . tathā ca dravyadvitīyatāpi naiva
pravṛttisāmānyasya, asattvāt, khapuṣpasyeva . asattvaṃ ca adravyatve sati agatyāditvāt khapuṣpavat .
gṛhītvoktaṃ bhāṣyakāreṇeti tasyāḥ sarvatra vastuni sambhavantyāḥ svarūpaphalasadbhāvapradarśanārthamuktamiti granthaṃ
yojayati, sarvasya muhūrtamapyanavasthānāt kiṃ phalaṃ laukikaṃ sāṃvyavahārikam ? iti vyavahārākṣamatāṃ
darśayati . viśeṣagrahaṇasāmarthyāt punarviśeṣāstūpajāyamānāḥ pacyādaya odanādiphalāntarahetavaḥ svāśrayāt
kārakāntarāṇyapekṣante . tannidarśayati --yathā vikledastaṇḍulāśrayaḥ kāṣṭhādīnyapekṣate iti . tadupanayati --tatra yā pravṛttirityādi gatārthaṃ yāvad na pravṛttisāmānyamiti . iti viśeṣagrahaṇasāphalyaṃ
vyākhyātaṃ bhavati pravṛttisāmānyasyākriyātvaṃ ca .
bhāvaśca kriyetyādi yāvat kutaḥ kriyātvaṃ phaloddeśakārakasambandhābhāvāt ? yaducyate
dravyaṃ ca kriyā ca iti yannyāyabalena tvayocyate dravyakriyātmako bhāva iti tanna sidhyati tvadabhipretakriyābhāvāsiddherityarthaḥ . itaścāsiddhiḥ svaviśeṣāvyāpitvād na pravṛttisāmānyaṃ kriyeti . tatpratipādanārthamāha —
gacchatyādivyāpirūpatā vā iti kutaḥ iti vartate . gatyādivyāpinī na bhavati tvadiṣṭapravṛttisāmānyalakṣaṇā kriyā pravṛttiviśeṣatvenābhūtatvāt, yad yat pravṛttiviśeṣatvenābhūtaṃ tat tad gacchatyādīn na
vyāpnoti yathā kārakaṃ kārakāṇāṃ pravṛttiviśeṣatvenābhūtamakriyā, akriyātvaṃ cāvayoḥ siddhamiti dṛṣṭāntaḥ
sādharmyeṇa . vaidharmyaṃ tadbhedavaditi, yā yā kriyā sā sā pravṛttiviśeṣatvena bhūtā yathā gacchatitiṣṭhatyādikriyābhedāḥ dravaṇa-patana-sarpaṇa-riṅgaṇādayo vā gamanaviśeṣāḥ . tasmād gacchatyādyavyāpitvādapyakriyātvaṃ
pravṛttisāmānyasya kārakavaditi .
tathā cetyādi . evaṃ ca kṛtvā dravyaṃ kriyā ca dvau bhāvāviti dravyasya bhāvasya dvitīyo bhāvaḥ
kriyā ityetadapi pravṛttisāmānyakriyāvādino nopapadyate tasyāḥ kriyāyāstvadiṣṭāyā asattvāt khapuṣpasyeva,
yathā khapuṣpamasattvād dravyasya dvitīyaṃ na bhavati tathā pravṛttisāmānyamiti . asattvamasiddhaṃ pravṛttisāmānyasyeti cet, asat tadadravyatve sati agatyāditvāt khapuṣpavat, agatyāditvaṃ ca tadavyāpitvāditi .
tasmāt pravṛttiviśeṣaḥ kriyā na pravṛttisāmānyam iti vaiyākaraṇapakṣaḥ .


abhyupagatā tāvadasmadabhimativat sarvabhāvaviṣayā pravṛttirbhāvānāmātmā
phalāntarahetuhetubhāvāvibhaktavṛttiḥ sarvabhāveṣvityukteḥ . anantaroktaviśeṣadvayasannidhānāt phalāntarahetutvāt teṣāmeva .
yathā ca viśeṣāḥ phalanirvṛttau kārakāntarāṇyapekṣante tathā mṛdbhavanasyāpi
ghaṭaphalanirvṛttau kārakāntarāpekṣā, kartā kumbhakāro'sya daṇḍādinā udakādyāhṛtyai
atataḥ śālāyāṃ ghaṭaṃ karoti . mālavanagare sapta varṣaśatāni āma eva ghaṭo varṣe

atrocyate --abhyupagatā tāvadasmadabhimativadityādi . nanu tvayāpi pravṛttiviśeṣakriyāvādinā
pravṛttisāmānyameva kriyā ityetadabhyupagatamasmadabhimativat . katham ? iti taddarśayati --sarvabhāvaviṣayā
pravṛttirbhāvānāmātmeti, ādāveva tāvadabhyupagataṃ tvayā na hi kiñcit svātmani muhūrtamapyavatiṣṭhate vardhate
yāvadanena vardhitavyamapāyena vā yujyate iti bruvatā sarvabhāvānāṃ satatasampravṛttirātmā svarūpamiti, sa
cābhyupagamo'smanmatisāmyāt pravṛttisāmānyakriyātvaṃ samarthayati, kiṃ kāraṇam ? phalāntarahetuhetubhāvāvibhaktavṛttiḥ sarvabhāveṣvityukteḥ, phalaṃ bījādipravṛtterhetubhūtāyā aṅkurādi, tato'nyāni phalāni
phalāntarāṇi tadanubandhajanmāni parṇa-nāla-kāṇḍa-tuṣa-śūka-kṣīra-taṇḍulādīni krameṇa, hetavaḥ pūrve pūrve
yathāsvam, tato'pi pūrve pūrve'ntaritā hetuhetavaḥ, ta eva bhāvāḥ kriyātmānaḥ, tairevāvibhaktā vṛttirvartanaṃ
satatasampravṛttiḥ sarvabhāveṣvityuktatvāt . kathamuktam ? na hi kiñcit svātmani ityādivacanāt sarvabhāveṣu
bījāṅkuramṛtpiṇḍādiṣūktam . tacca pravṛttisāmānyaṃ taṇḍulavikledādīnāmapi tatsvārūpyānativṛtteḥ . kiñcānyat,
yadapi coktaṃ kenacit phaloddeśena pravṛttiviśeṣaḥ kārakāṇām iti sa ca viśeṣaḥ sahabhāvino rūpādayo'sahabhāvino gamanasthānādayaśca taiḥ pratyāśrayaṃ yuktā tadātmikā ca ityanenāpi vacanena sāmānyapravṛttereveti
kriyātvamuktaṃ bhavati . kiṃ kāraṇam ? anantaroktaviśeṣadvayasannidhānāt sarvatra teṣāmeva ca viśeṣāṇāṃ
sāmānyapravṛttyātmakānāmodanādyuddeśyaphalarūpatvāt sannidhānācca phalāntarahetutvāt teṣāmeva, ta eva hyodanādiphalāntarahetavo nānyaḥ kaścit, ataḥ pravṛttiviśeṣātmikāpi saiva sāmānyapravṛttireveti .
yadapi coktaṃ viśeṣāstūpajāyamānā ityādistadanantarokto grantho yāvad na pravṛttisāmānyaṃ lokavyavahārānaṅgatvāditi, atrocyate--ihāpi samānakalpatvād na doṣaḥ, viśeṣagrahaṇānarthakyaṃ ca parapakṣa ityata
āha--yathā ca viśeṣā ityādi pravṛttiviśeṣasāmānyalakṣaṇayoḥ kriyayoraviśeṣāpādanagrantho gatārthaḥ . pacerodanaphalanirvṛttau kārakāntarāpekṣāvat mṛdbhavanasyāpi ghaṭaphalanirvṛttau kārakāntarāpekṣeti piṇḍādiṣu
sarveṣu bhavanameva kumbhakārādīni mṛdo'nyāni kārakāṇyapekṣata ityarthaḥ . tānyudāharati --kartā kumbhakāro'syetyādi kartṛkaraṇasampradānāpādānādhikaraṇāni kulāladaṇḍādyudakādyāhṛtyatacchālā iti . kālo'pi keṣā-
ñcit kārakamiti taddarśayannāha --mālavanagare sapta varṣaśatānīti, tatra āma eva ghaṭo varṣe pradarśyate

pradarśyate saṅgopyate ca godohe vā taḍāgādau; tasyaiva kṣaṇamapyanavasthānamudake
prakṣiptasya . pravṛttiviśeṣatvenābhūtatvādyasiddhatāpi caivamuktaiva . agatyāditvācca
nāsattvam . nanvagamanasthānaṃ cākāśaṃ bhavati iti sandehahetutā .
gatyabhāvo'pravṛttirgatinivṛttiriti cet, atha nirupākhyameva gatyabhāvamātrasthānaṃ tat prāpnoti abhāvatvādapravṛttatvāt khapuṣpavat .
saṅgopyate ca saṅgopitasārāṇi dravyāṇi iti khyāpanārthaṃ, godohe vā taḍāgādāviti, tasyaiva āmasya
kṣaṇamapyanavasthānamudake prakṣiptasyeti ca kārakaviśeṣāpekṣāpradarśanam .
yadapyuktaṃ pravṛttisāmānyaṃ pravṛttiviśeṣatvenābhūtatvāt kārakavad gacchatyādivyāpi na bhavati
iti tadapi nānumānam, asiddhahetutvāt . pravṛttisāmānyasya pravṛttiviśeṣatvenābhūtatvamasiddhaṃ pravṛttiviśeṣasvarūpatvādeva, tatsāmānyasya pravṛttiviśeṣasvarūpatvaṃ ca sarvatra bhavanasyāvicchinnatvāt tadavinābhāvācca
gatyādiviśeṣāṇāṃ bhavanasvātmavaditi tannyāyamanusmārayannāha --pravṛttiviśeṣatvenābhūtatvādyasiddhatāpi
caivamuktaiva . ādigrahaṇād virodhāvirodhabhāvau dravyakriyayorevamuktāveveti . yadapyuktam --asattvād dravyadvitīyatāpi naiva pravṛttisāmānyasyāsattvaṃ ca khapuṣpavadagatyāditvāditi, atrocyate--agatyāditvācca
nāsattvaṃ hetvasiddherevoktavad gatyādisvarūpatvāt satatabhavanasyeti .
abhyupagamyāpi agatyādihetusiddhimanaikāntikatvaṃ brūmaḥ --nanvagamanasthānaṃ cākāśam agacchadatiṣṭhacca vyoma bhavati astyeva . tatra kimagatyāditvādasat syāt khapuṣpavat ? utākāśavat sat syāt ?
iti sandehahetuteti . syānmatam--agatyastu, kathamasthānamākāśam nityasthitatvāt ? tasmāt agatitvāt
iti saṃśayahetutā syāt, asthānatvāt ityayukteti . atrocyate--asyāpyasthānatvameva, yasmāt paṭhyate
ṣṭhā gatinivṛttau pā॰ dhā॰ 928, pravṛttāyā gateryā nivṛttiḥ pratibandhaḥ sā sthitirvakṣyamāṇavat . na cāsya
pravṛttagaterākāśasya pratibandho jātu pragatadevadattagatinivartanavat . asthānam iti ca sthānādanyad gamanādi
ucyate na sthānasyātyantābhāva eva, tasmādākāśamapyasthānagamanaṃ saccetyanaikāntikahetutā tadavasthaiva sādhanayoranayoriti .
gatyabhāvo'pravṛttirgatinivṛttiriti cet . syānmatam--nanvabhāvo gatergatinivṛttirapravṛttiḥ, tasmād
gatyabhāvamātratvāt sthiterabhāvatvād nāsthānaṃ na sthānavadeva cākāśaṃ gaterevābhāvāditi . atrocyate --atha
nirupākhyamevetyādi . upākhyā saṃjñā, nirgatopākhyaṃ nirupākhyaṃ tvatparikalpitagatyabhāvamātrasthānaṃ tat prāpnoti,
abhāvatvāt . abhāvatvaṃ cāsyāpravṛttatvāt khapuṣpavat . ākāśādi ca pravṛttaṃ sthānavadasthānaṃ ceti vakṣyāmaḥ .



gativiśeṣaṇasāmarthyāditi cet, tadevedamasmadiṣṭaṃ sthānasya sattvaṃ gatyabhāvasya
gativiśeṣaṇayogāt siddham . gativiśeṣaṇasāmarthyāpāditasthityādyuttarabhāvasatyatvāt ata eva ca sarvātmakabhavanasvatattvamālambya tatsvābhāvyāt pūrvottarabhāvayorekasyābhivyaktyā itarasya anabhivyaktyā ca bhavanaṃ bhāvaḥ . virodhibhāvaprādurbhāve
hi bhāvāntaranivṛttiḥ bhāva eva virodhibhāvaprādurbhāvatvādeva, yathā jāgaraṇena svapno
nivartyate . na hi kriyāntaramanyaṅgīya kriyāntaraṃ prādurbhavatīha kiñcit . ihāpi ca
gatibhavanamanyaṅnīya na sthitibhavanaṃ prādurbhavati .

gativiśeṣaṇasāmarthyāditi cet . syānmatam--yadi sarvathā sthānaṃ nivṛttirabhāvaḥ ityaviśeṣya
brūyāṃ khapuṣpavad nirupākhyaṃ syāt, kiṃ tarhi ? gatyā viśiṣṭaṃ sthānaṃ gatinivṛttiḥ iti brūmaḥ . tasmād
gatyabhāvaḥ iti sopākhyamiti . atrocyate --tadevedamasmadiṣṭaṃ sthānasya sattvaṃ gatyabhāvasya sthityabhāvasya gamanasya sattvavad gativiśeṣaṇayogād bhavanmataviruddhaṃ siddham, tasmiṃśca siddhe sthāne tadvad
gatisthityādi sarvakriyāpadābhidheyaṃ bhāvaḥ satyameva nāsaditi siddham . tasmācca gativiśeṣaṇasāmarthyāpāditasthityādyuttarabhāvasatyatvāt ata eva ca sarvātmaketyādi yāvad bhavanaṃ bhāva iti . yeyaṃ niruktiḥ
bhavanaṃ bhāvaḥ iti sāpyetasmādeva kāraṇād gatisthityādisarvātmakameva bhavanasvatattvamālambya tadaparityāgena
tatsvābhāvyāt tattadbhavanānubhavasvabhāvatvāt pūrvasya gatibhāvasya uttarasya ca sthitibhāvasya athavā pūrvasya
sthitibhāvasya uttarasya ca gatibhāvasya yathāvivakṣākramaṃ yathāpariṇatikramaṃ ca yathāsambhavamekasyābhivyaktyā
itarasyānabhivyaktyā ca bhavanaṃ bhāva iti nirucyate .
syānmatam--virodhino bhāvasya uttarasya sthityādeḥ prādurbhāvād gatervināśaḥ gatervā prādurbhāve sthiteḥ,
sa cābhāvo vināśaḥ pākajotpattivaditi . atrocyate--yo'pyabhāvābhimato vināśo virodhibhāvaprādurbhāve hi bhāvāntaranivṛttiritīṣṭaḥ, sa ca bhāvāntarānabhivyaktistasya bhāvāntarasya sthiteranyasya gatyādeḥ
gatervānyasya sthityāderbhāva eva nābhāvaḥ, virodhibhāvaprādurbhāvatvādeva . yathā jāgaraṇena svapno nivartyate,
kimuktaṃ bhavati ? nivartyate'nabhivyaktiṃ nīyata ityucyate . yathā jāgaraṇena svapno'nabhivyaktiṃ nīyate tathā
svapnena jāgaraṇam, jāgrato'pi ca suptavad manda-mandatara-mandatamacaitanyadarśanāt suptasyāpi jāgrata ivābhivyaktavyaktataravyaktatamasvapnadarśanāt tadeva hi caitanyaṃ tīvramandāvaraṇodayakṣayopaśamāpekṣaṃ nidrā-nidrānidrā-pracalā-pracalāpracalādibhedaṃ paṭu-paṭutara-paṭutamendriyādibhedaṃ ca dṛśyate . tasmādekasyaiva vastuno-
'bhivyaktyanabhivyaktikṛte svapnajāgaraṇe, anyataranyaṅgayanenānyatarabhavanāt sarpasphaṭāṭopakuṇḍalakībhavanavat .
ata āha --na hi kriyāntaramanyaṅgīyetyādi gatārthaṃ yāvadiha kiñciditi . eṣā dṛṣṭāntavarṇanā .
ihāpi ca gatibhavanamityādi gatārthaṃ dārṣṭāntikavarṇanamapi . tasmāt kriyāntaraprādurbhāve pūrvabhāvanivṛttiḥ
nābhāva iti .


syādetat--yathā bhuktikriyāyā nivṛttistṛptiphalāvasānā, prayojanābhāve
kārakānabhisambandhād bhujernivṛttirna kriyāntarabādhanāt evametadapi syāt . atrocyate--atrāpi tu phalaṃ tṛptiḥ kriyāntaram . bubhukṣāṃ hi bādhitvā bhuktiḥ pravartate,
bhuktiṃ ca bādhitvā tṛptiḥ pravartate, kriyācakrakāṇyetāni .
yadi sthitirnāma avastukamabhidhānaṃ vivakṣāśabdayorapravṛttiprasaṅgaḥ . atha
dravyamātraṃ sthitiḥ dravyasyāvirodhād gatāvapi syāt . yatastu khalu virodhyavirodhibhāvā vācyavastusthitiḥ tasmād bhavanānanyatva eva gativirodhinī sthitiḥ .

atrāha --syādetadityādi yāvadevametadapi syāditi . yathā tu bhuktikriyāyā nivṛttistṛptiphalāvasānā tat prayojanamuddiśya kārakapravṛtteḥ, tasmiṃścāvasite prayojane kārakāṇi na pravartante, tasmāt kārakānabhisambandhād bhujernivṛttiḥ na kriyāntarabādhanāt . evaṃ gatirapi prāptiphalāvasānā prayojanābhāve kārakānabhisambandhād nivartate na kriyāntarabādhanāt . ataḥ saṃśemahe--kiṃ svapnajāgaraṇavat kriyāntaranyaṅnayane kriyāntarodbhāvastādātmye satyeva syāt ? utātyantanivṛttireva gateḥ phalāvasānabhujikriyāvat ? iti . atrocyate—
atrāpi tu mā maṃsthāḥ bhujinivṛttirabhāva eva iti, kiṃ tarhi ? phalaṃ tṛptiḥ kriyāntaraṃ pravṛttereva
kriyātvāt, bubhukṣāṃ hi bādhitvetyādi yāvat kriyācakrakāṇyetānīti . etaduktaṃ bhavati--kriyāntaraprādurbhāvena vinā na kriyānivṛttirnāpi pūrvakriyānyakkaraṇamantareṇa kriyāntaraprādurbhāvaḥ, bubhukṣābhuktitṛptikriyācakravat pūrvapūrvabādhayā uttarottaraprādurbhāvāt samānametadapīti . tasmād nābhāvo gatinivṛttiḥ,
bhāva eva sthitiriti .
etadanicchordoṣa ucyate --yadi sthitirnāmetyādi . sthiterbhāvatvānabhyupagame dvayī gatiḥ sthitiśabdasya
syāt tṛtīyavikalpābhāvāt--yadvā sthityabhidhānamavastukam ? yadvā dravyamātraviṣayaṃ syāt ? kiñcātaḥ ?
idamato bhavati doṣajātam--avastukatve vivakṣāśabdayorapravṛttiprasaṅgaḥ, yadyavastuviṣayaṃ sthitiśabdavacanaṃ
vaktumicchā vivakṣā sā svaniścitamarthaṃ paraṃ pratyāyayāmīti jāyate, arthābhāvācca na syāt . tathā ca
abhidhīyate'nenetyabhidhānaṃ sthitiśabdaḥ, tasyābhāvaḥ syādarthābhāvāt, kākavāsitādivadanarthakaṃ vā tat
syāditi . evaṃ tāvadavastukatve doṣaḥ . atha dravyamātraṃ sthitiḥ dravyasyāvirodhād gatāvapi syāt,
yathā devadattasadbhāvād gatyavirodhācca devadatto gacchati ityatra devadattābhidhānaṃ pravartate tathā devadattastiṣṭhati
gacchati ca ityetadabhidhānaṃ pravarteta, ubhayatra dravyasyaiva sattvāt viśeṣābhāvācca . evaṃ doṣadarśanād na
gatyabhāvamātraṃ sthitiḥ . yatastu khalvityādi, virodhyavirodhibhāvā vācyavastusthitiḥ, gatisthityoḥ parasparavirodhād devadattadravyeṇa sahāvirodhād bhāvāveva gatisthitī dravyavat, grantho gatārtho yāvad bhavanānanyatva
eva gativirodhinī sthitiriti . bhavanānanyatva iti dravyabhavanādananyaiva gatiḥ sthitirveti pravṛttibhavanānanyatva eveti yathāprakrāntamupasaṃharati .


syādetat--sthityā virodhavat khapuṣpādinā gatyabhāvenāpi virodhaḥ, tatra
tadvirodhitvāt tadavinābhāvitve kuta etad bhāvaviṣayameva abhāvaviṣayamevaitaditi
vā kutaḥ ? yadyabhāvo'pi bhāvena abhāvena vā bhāvo virudhyate tāvubhau bhāvāveva
tarhi virodhitvāt yatkiñcidvat . anutpadyamānasthitau gatinivṛttau gatisthityādyekabhūtabhavanāvinābhūtadravyavināśaviṣayaṃ sthānam ityabhidhānaṃ syāt . tasmād
gatyabhāvalakṣita... ... ....
evaṃ khapuṣpādyasattāvāciśabdānāṃ bhāvārthatvam, yathā tiṣṭhati pacati itya-

syādetadityādi . syānmatam--virodhitvāt ityetadanaikāntikamabhāvatvaprasaṅgāt . gaterabhāvo gatyā
virudhyate prakāśābhāveneva tamasā prakāśaḥ, yathā tvanmatenaiva nanu prāg gatireva kriyāntaraprādurbhāvenānabhivyaktiṃ
nīyamānā bhāva eva ityuktam, tatra sthityā virodhavat khapuṣpādinā gatyabhāvenāpi virodhaḥ . tatra
tadvirodhitvāt tadavinābhāvitve iti gatirabhāvāvinābhāvinī syāt tadvirodhitvāt, yacca yadvirodhi
tat tenāvinābhāvi dṛṣṭam, yathā--gatiḥ sthityā . khapuṣpādervā bhāvatvameva syāt, gativirodhitvāt,
sthitivat . evaṃ tadavinābhāvitve sati kuta etad bhāvaviṣayameva etadabhidhānaṃ sthitiḥ iti ?
khapuṣpādiḥ ityabhāvaviṣayamevaitaditi vā kutaḥ ? viśeṣo vātra vācya iti .
atra brūmaḥ --yadyabhāvo'pītyādi . khapuṣpādervipakṣaṃ kṛtvā bhāvatvād nāniṣṭāpādanam . kiṃ
viśeṣeṇoktena ? yathā sthiterabhāvatvāyuktistathā khapuṣpāderapītyabhiprāyaḥ . tat kathaṃ bhāvyate ?
iti taducyate --yadyabhāvo bhāvena abhāvena vā bhāvo virudhyate tāvubhau yo virudhyate yena
ca virudhyate bhāvāveva tarhi virodhitvāt yatkiñcidvaditi udāharaṇasaulabhyaṃ darśayati ahinakulādivad ghaṭapaṭādivad ghaṭakapālādivadvā sarvatra sahānavasthānalakṣaṇaviroghadarśanād deśataḥ kālato veti .
tasmāt khapuṣpāderapi bhāvatvād nāniṣṭamiti .
yadapi ca tvayā sthityabhidhānamabhāvaviṣayamiti manyate tasyāpīyamupapattiḥ syād bhavantī, tadyathā—
gatyabhāvamātraviṣayatvaṃ cānutpadyamānasthitirgatinivṛttiriti, tathā ca kalpyamānāyāmanutpadyamānasthitau
gatinivṛttau, gatisthityādi ekabhūtaṃ bhavanaṃ prāguktanyāyakam, tenāvinābhūtaṃ dravyam, tasya vināśo'tyantamabhāvaḥ, tadviṣayaṃ sthānam ityabhidhānaṃ syāt, na caivaṃ dravyasya kūṭasthanityatvād bhavitumarhati . tasmādeva
ca tadaniṣṭabhayāt pratipattavyam--gatinivṛttiḥ sthitirnābhāvaḥ, tathā khapuṣpādiśceti . tadupasaṃharati --tasmād
gatyabhāvalakṣitetyādi gatārtham .
anantaraṃ khapuṣpādirapi prasaṅgato'bhihito yo'sāvabhāvābhimatastatrāpi abhāvaḥ iti ca nāpadārtha
ucyate, kiṃ tarhi ? nañaḥ paryudāsavācitvād bhāvādanyo bhāva iti bhāvaviśeṣaḥ, abrāhmaṇakṣatriyādivat .
evaṃ khapuṣpādyasattāvāciśabdānāṃ bhāvārthatvam, evamasadbhāvābhimateṣvapi sadarthaviṣayatvamiti nyāya

nyathābhavanaṃ tathā vinaśyati ityādi . khapuṣpādīnāmapi nanu tathā abhavanam,
anyathā na tu abhavanam . agatisthitiranyathābhavanamevaṃ khapuṣpādirapi, sati niyatatvāt prakārāṇām .
evaṃ ca eka eva pūrvāparībhūto bhāvaḥ pravṛttirityucyate sa ca evāntarbhāvitasvaprabhedatvāt pravṛttiviśeṣa ityucyate, bhujiviśeṣavat, yathā bhujāveva dravyakṣetra-
vyāpitāṃ darśayati . vakṣyate cāsyodāharaṇamatideśasya . idaṃ tu tāvat prakṛtaṃ bhāvyate --yathā tiṣṭhati,
pacati ityanyathābhavanam, anyena prakāreṇa parispandapariṇatasya dravyasya tataḥ prakārādanyena aparispandapariṇatiprakāreṇa bhavanaṃ tiṣthati āste śeta ityādi, taṇḍulādikaṭhinadravyamṛdūbhavanaṃ pacatyādi . yathaitāḥ kriyāḥ
anyathābhavanamātrabhedāḥ pravṛttisāmānyaṃ bhavanaṃ nātivartante tathā vinaśyati pradhvaṃsate nitiṣṭhati ityādayo'pi bhavanaprakārāḥ pravṛttisāmānyaṃ bhāvatvaṃ ca nātivartante . evaṃ kriyāpadavācyasyārthasya anyathābhavanamātratā
vyākhyātā . ye'pyatyantābhāvābhimatāḥ khapuṣpādiśabdavācyāsteṣāmapi nanu tathā abhavanam, anyena
prakāreṇa na tvabhavanam, bhavanameva, nātyantābhavanamityarthaḥ . katham ? agatisthitiḥ, gateranyā sthitiragatisthitiḥ, na tu gatyabhāvamātram, gatereva prakārāntaratā . yathā sā sthitiranyathābhavanamevaṃ khapuṣpādirapi
anyathābhavanam . kiṃ kāraṇam ? sati niyatatvāt prakārāṇām, prakāratvāt sanneva khapuṣpādiḥ, yo yaḥ
prakāraḥ sa sanneva, yathā gatinivṛttiḥ sthitiruktanyāyā satī . kathaṃ khapuṣpādeḥ prakāratā iti cet,
ucyate--khapuṣpasya ca samavāyarūpeṇānabhivyaktiḥ aśokakusumādiprakāreṇābhivyaktiriti prakāratvānativṛtteḥ,
dravyakriyayoḥ sarvātmakatvādasmin dravyārthanayabhede sarvaṃ dravyaṃ kriyā ca gamanādi, dravyabhedānāṃ gamanādikriyābhedānāṃ coktavad bhavanadvayābhedāt katamat khaṃ katamadvā puṣpāṇāṃ vikasanamanyat ? iti devadattagamanabhavanadvayatvavat tadapīti khapuṣpādirapi bhāvaḥ .
evaṃ cetyādi . evaṃ ca kṛtvā gamanasthānādikramabhāvinīnāmapi kriyāṇāṃ satatasampravṛttitādātmyānatikramādeka eva pūrvāparībhūto bhāvaḥ pravṛttirityucyate, evameva ca tadupapadyate yaduktaṃ pūrvāparībhūtaṃ
bhāvamākhyātenācaṣṭe vrajati pacati nirukta॰ 1 . 1 ityādīti sarvadhātvaikārthyasya cānantaramāpādayiṣyamāṇatvāt . kasmāt sa bhāvaḥ pravṛttirityucyate ? brūmaḥ--prakarṣeṇa vartanāt . sa ca prakarṣaḥ sadā sarvaprabhedānubhavanarūpaḥ, sa ca evāntarbhāvitasvaprabhedatvāt pravṛttiviśeṣa ityucyate rūpādigatyādīn svaprabhedān
antarbhāvayanneva bhāvaḥ sāmānyabhavanalakṣaṇo bhavan, bhedānāṃ parasparato viśeṣāviśeṣau bhedānusyūtatvāt, na
tvadiṣṭaḥ kārakāṇāṃ pravṛttiviśeṣaḥ sāmānyapravṛtterbhinnaḥ kaściditi . dṛṣṭāntaḥ --bhujiviśeṣavaditi . tadvyākhyānam --yathā bhujāvevetyādi yāvat prakāramātraṃ bhidyata iti . aśana-pāna-khādya-svādyādidravyabhedena

kālabhāvabhedena prakāramātraṃ bhidyate evaṃ gatisthityorastimriyatyorvā . sarvaiva vāsau
... ... ...kriyaiva .
evaṃ ca bhujigatisthitipaktyādīnāmapi tathā tathā sarvabhāvavyāpitā, bhāṣatijānātiśvetatyādīnāmapi pūrvottaravyaktyavyaktibhavanaikatvāt .
kāṃsapātryāṃ pāṇau śarāve veti kṣetrabhedena prathamadvitīyagrāsādinā dinarātryādinā sāyaṃprātarāśādinā vā
kālabhedena tīvramandakṣudhitaglānauṣadhasvasvarasāyanādibhāvena ca prakāramātreṇaiva bhidyate na bhujitvena . na hi
teṣu prakārabhinneṣu kaścidabhujirbhavati akriyā vā . kintu sarvo'pyasau bhujirūpānatikramād bhujireva, atha
ca parasparataḥ prakāramātrabhedād bhidyante tathā sāmānyapravṛttireva pravṛttiviśeṣaḥ, vartaterastyarthasya sarvagatisthityādibhedātmakatvāt . evaṃ gatisthityorastimriyatyorveti virodhibhāvaprādurbhāvo'pi sāmānyabhavanasyaiva
prakāramātrabhinnasya vispanditamiti tannigamayati --sarvaiva vā'sāviti yāvat kriyaiva . tasmādasti-bhavati-
vidyati-padyati-vartatīnāmekārthatvāt prakārabhedācca tato nāsāmānyaḥ pravṛttiviśeṣo bhujisāmānyamātraprakārabhinnabhujiviśeṣavaditi .
kiñcānyat, evaṃ cetyādi . na kevalamastyādaya eva sarvadhātvarthavyāpitvāt sāmānyapravṛttimātratvabhāvanāyāṃ nidarśanam, kiṃ tarhi ? bhujigatisthitipaktyādīnāmapi tathā tathā sarvabhāvavyāpitā,
bhuktestāvad bhujerabhyavaharaṇārthasya upayogaparyāyatvāt upayogasyāpattyarthatvāt āpatteḥ pariṇāmārthatvāt pariṇāmasya
vṛttisattābhavanārthatvāt . tathā gatirapi sarvabhāvavyāpinī gamana-calana-spandana-pariṇāmādyekārthatvāt, dravati
droṣyati dudrāveti druḥ, drorvikāro dravyam, dravyaṃ ca bhavye pā॰ 5 . 3 . 104, dravyaṃ sadaiva gatyātmakaṃ vipariṇāmātmakamityarthaḥ . ārṣe'pi yathā --paramāṇupoggale ṇaṃ bhaṃte ! kiṃ eyati veyati calati phaṃdati khobhati
khubhati taṃ taṃ bhāvaṃ pariṇamati ? haṃtā gotamā ! tadeva jāva pariṇamati bhagavatīsū॰ 5 . 7 . 212 iti .
sthitirapi tiṣṭhatyāste'sti svarūpaṃ na tyajati pariṇamati tathā tathā bhavatītyarthaḥ . pacati-kṛṣati-likhatyādayaḥ
paktyādayaḥ, teṣāmapi paktyādīnāmastyādyaviśeṣaḥ pākasya kriyāphalatvāt kriyāyāśca hetuphalarūpābhinnapariṇatitvāt pacyate pacatyātmānaṃ bījamaṅkurībhavati jāyate'sti vipariṇamati ityādyekārthatvāt . yathā kṛṣi-vilikhatī
tathātmanaḥ śirāṃ darśayati tathā tathā sarvabhāvavṛtteḥ kaṇḍūyata ityādyekārtham . syānmatam--astu bhujyādīnāṃ
sarvabhāvavyāpitā gatisthitisattāvipariṇāmādyanatikramāt, paṭhi-hasi-vidi-śviti-gaḍyādīnāṃ kathamiti cet,
ucyate --bhāṣatijānātiśvetatyādīnāmapi pūrvottaravyaktyavyaktibhavanaikatvāt evaṃ ca tathā tathā

yadapyādinaigamanayadarśanamanavabudhya pūrvanayanipāti sthitisvarūpanirūpaṇaṃ
kriyate sā tu dravyāvasthāviśeṣo gativat pratipattavyā iti atrāpi yatnaprasādhitakriyārthāntaratvatyāgaḥ avyaktadravyāvasthātvāt . yat tad dravyaṃ tato'nanyā
kriyā, tadavasthātvāt, devadattabālakumārādivat . tathā cābhyupagamavirodhaḥ .
sarvabhāvavyāpitā iti vartate . bhāṣa vyaktāyāṃ vāci pā॰ dhā॰ 612 jñā avabodhane pā॰ dhā॰ 1508
śvitā varṇe pā॰ dhā॰ 742 gaḍi vadanaikadeśe pā॰ dhā॰ 65, 361 ityevamādīnāṃ pūrvoktapūrvāparībhūtavyaktyavyaktilakṣaṇabhavanaikatvāt . ekameva hi pūrvāparībhūtaṃ bhavanaṃ gatisthityādivat kriyātvādityuktam . tathā
bhāṣatyādīnāmapi pūrvāparībhūtaikabhavanavyaktyavyaktilakṣaṇakriyātvānativṛtteḥ sarvabhāvavyāpitaiva . pūrvamabhāṣamāṇo gacchaṃstiṣṭhannudāsīno vā paścād bhāṣate, tathā paśyati jānāti icchati dveṣṭi prayatate smaratītyādiṣu
tulyaścarcaḥ . tasmānna kācidapūrvāparībhūtā kriyāsti, kriyātvācca sarvadhātvarthāḥ sarvadhātvarthavyāpinaḥ iti
sādhūktam .
evaṃ tāvat pravṛttisāmānyameva kriyā pravṛttiviśeṣa ityuktam, adhunā lakṣaṇāntaraṃ parīkṣyam, ata
āha --yadapyādinaigametyādi .
ṇegehiṃ miṇati māṇehiṃ ṇegamo esa tassa ṇeruttī .saṃgahitapiṃḍitatthaṃ saṃgahavayaṇaṃ samāseṇa ॥ āva॰ ni॰ 755
ityevamādinayalakṣaṇe dravyakriyātmakadvitvādyanekadhā gamo naigama iti niruktyapekṣayā dravyakriyādvitvātmakavastuvāda ādinaigamanayadarśanam, tritvādidarśanānāṃ dvitīyādinaigamatvāt . etad darśanamanavabudhya
pūrvanayanipāti saṃgrahanayaṃ nipatituṃ śīlaṃ yasya nirūpaṇasya tadidaṃ sthitisvarūpanirūpaṇaṃ kriyate saṅgrahanayadarśanānupāti . prathamād vidhibhaṅgād vyavahāranayādārātīyā ye'tītāḥ pūrvanayāste saṅgrahanayabhedāḥ, tadanupāti yaduttaraṃ kriyālakṣaṇaṃ sthityudāharaṇadvāreṇocyate tatsvarūpanirūpaṇāya tadaviditanayaviṣayavivekairevocyate . kathaṃ punastaiḥ sthitisvarūpanirūpaṇaṃ kriyate ? ucyate --sā tu dravyāvasthāviśeṣo gativat pratipattavyā ityevaṃ nirūpyate . yathā gatirdravyasyāvasthāviśeṣo bālakumārādivad dravyādananyā tathā sthitiriti .
gatisthitivacca sarvakriyā iti . atrāpi lakṣaṇāntare doṣa ucyate avikalpite ka iti cet, ucyate —
yatnaprasādhitakriyārthāntaratvatyāgaḥ, prāk tvayā yatnena prasādhitamuktivastukriyālakṣaṇābhidhānena dravyādarthāntaraṃ kriyā iti tasya tyāgo doṣaḥ . kiṃ kāraṇam ? avyaktadravyāvasthātvāt, iha hyavasthāśabdenāvyaktāḥ kramabhāvino bālakumārādayo dharmā dravyasyaiva devadattāderaṃśā evocyante, te cāṃśāstadavayavatvāt
tato'nanye . tasmānna tato'rthāntaramityetadāpannam . sa cābhyupagatadravyārthāntarabhūtakriyāpadārthatyāgo doṣaḥ .
eṣa prayogeṇaivodbhāvyate --yat tad dravyaṃ tato'nanyetyādi gatārthaṃ yāvadabhyupagamavirodha iti .


evamabhidhānāttu avyutpattau vyutpattau vā svavacanādivirodhaḥ . tatra tāvadavyutpattau avasthāyāstato'nyatvam, tatsvādiviṣayaśabdavācyatvāt, devadattāśvavat . śilāputrakaśarīravanneti cet, na, avasthāśarīraśabdaprayogānarthakyāt atrāpi
śarīrāvasthākriyātvāt .
vyutpattāvapi kartari ṣaṣṭhīyaṃ dravyasyāvasthā iti, sā yadviṣayaṃ dravyasya kartṛtvaṃ
tāmātmano'kriyātvāt tadanyagativicalanapratibandhātmikāmavasthāṃ darśayati .

evamabhidhānāttvavyutpattau vyutpattau vetyādi . atra dravyāvasthā ityasya śabdasyārthadvayakalpanā
syāt--rājavṛkṣādiśabdavadavyutpattirvyutpattirvā rājapuruṣaśabdavat . ubhayathāpi svavacanavirodhaḥ . tadvyācaṣṭe --tatra tāvadavyutpattau avasthāyāstato'nyatvam, dravyādanyāvasthā, tatsvādiviṣayaśabdavācyatvāt, tasya svasvāmisambandhādiṣaṣṭhīviṣayeṇāvasthāśabdena vācyatvaṃ dravyasya, itarathā dravyaśabdo'vasthāśabdo vānarthakaḥ syāt, iha yadviśeṣavācino'pi śabdasya vācyārtho'nya ityavaśyamabhyupagantavyam,
devadattāśvavat, yathā devadattāśva ityukte devadattasya svamaśvaḥ so'sya svāmīti tena svāmiviṣayeṇa
aśvaśabdena tasya devadattasya vācyatvāt tato'nyatvaṃ dṛṣṭamevaṃ dravyāvastheti .
śilāputrakaśarīravanneti cet . syānmatam--yathā śilāputrakasya śarīram ityatra śilāputrakādananyasminnapi śarīre svādiviṣayaśabdavācyatvadarśanādanaikāntikateti . etacca na, avasthāśarīraśabdaprayogānarthakyāt, yadyananyacchilāputrakācchilāputrakaśarīraṃ śilāputraka eva śarīraṃ śarīrameva
śilāputrakaḥ iti ghaṭakuṭaśabdavat paryāyamātratvāt pratītapadārthakaṃ śrotāraṃ prati anyataraprayogānarthakyaṃ
syād gatārthatvāt . tathā dravyamevāvasthā dravyāvasthetyanyatarānarthakyam . tasmādanyatarānarthakyād nedamupapannam, śilāputrakaśarīravad nānaikāntikateti . kiñcānyat, atrāpi śarīrāvasthākriyātvādayuktam,
nanvasmābhirupapāditam--dravyakriyātmakaṃ sarvavastviti . tasmādatrāpi śilāputrakeṇa śīryate, śarārutvāccharīramiti śarāru bhavati, tena śarāruṇā bhūyata iti dravyakriyābhidhānaṃ nātivartate . tathā ca dravyāvasthā dravyamavatiṣṭhate dravyeṇāvasthīyate ityavasthānasya kriyātvānativṛttestato'nyatvameva . evaṃ tāvadavyutpattau .
vyutpattāvapi sāmāsikapadatvāt samāsasya ca ṣaṣṭhīsamāsatvāt ṣaṣṭhyāśca kartari vihitatvāt
kartari tu ṣaṣṭhīyaṃ dravyasyāvasthā iti dravyamavatiṣṭhata ityādi prāgvat . sā yadviṣayamityādi yāvat
tadanyagativicalanapratibandhātmikāmavasthāṃ darśayati . sā ṣaṣṭhī yadviṣayaṃ dravyasya kartṛtvaṃ
yāṃ kriyāṃ sādhayat sādhanaṃ kartṛ bhavati tad dravyaṃ tato'rthāntarabhūtāṃ tāmavasthānakriyāṃ darśayatīti sambhantsyate . kiṃ kāraṇam ? ātmano'kriyātvāt tasya dravyasya svayamakriyātvāt, kriyāmantareṇa kartuḥ
kartṛtvābhāvāt kartari ṣaṣṭhī na syāt, tatastasmād dravyādanyatra gatiranyasya gatirdravyād vicalanaṃ

tvanmanorathānuvṛttestu balādeva atyājyābhimatatattvadravyaśabdārthavaśād dravyādarthāntarabhūtāyā gatisthityādikriyāyā āpattiḥ, bhavati bhavanaṃ vā dravyam iti
bhavyārthatvāt prakṛtipratyayārthavyutpatterdravyakriyayoḥ siddhiḥ kartṛbhāvanānātvāt .
yat punaretaduktam aviśiṣṭadeśasaṃyogā vā sthitiḥ iti tanna yuktaṃ
vāśabdavarjyam, dvābhyāmavirodhāt .
parispandapariṇatiḥ pūrvasyā audāsīnyāvasthāyāḥ pracyutiḥ kriyāntaratvāvasthāto vā . tayoranyagativicalanayoḥ pratibandha ātmā'syā avasthānakriyāyāḥ sānyagativicalanapratibandhātmikā, tāṃ darśayati ṣaṣṭhīti .
athavā tadanyagatiriti tasmiṃścānyasmiṃśca niyamena gatirvicalanam, śeṣaṃ pūrvavat . pūrvasmin vyākhyāne
bhedo'nayoḥ--gatirdeśāntaraprāptiḥ, calanaṃ svakṣetre'pi vyāpṛtateti . iha punarabheda iti viśeṣaḥ . tasmād
vyutpattāvavyutpattau ca yadi dravyaṃ tataḥ avasthā iti virudhyate . athāvasthā tataḥ dravyam iti virudhyate . ādigrahaṇād loke tathā dṛṣṭatvāt pratyakṣavirodhaḥ . tathānumeyatvādanumānavirodhaḥ . tadrūḍheśca
rūḍhivirodhaḥ . evaṃ dravyāvasthāviśeṣaḥ iti kriyālakṣaṇamabhyupagamādivirodhādayuktam . kālasādhanayogī
bhāva ityetayoḥ krādiṣvavyāpteralakṣaṇamiti taireva nirākṛtamiti .
tvanmanorathānuvṛttestvityādi . dravyasyāvasthāmātraṃ kriyā, nārthāntaram ityeṣa sāṅkhyamatānuvartino bhavataḥ parapratyayo manorathaḥ sa nopapadyate, sarvatra dravyakriyātmakabhāvāpattibhāvāduktavat . athāpi
tvanmanorathamanuvṛtya dravyamātradarśanābhimukhībhūyāpi avasthāśabdaṃ śrūyamāṇamapi ujjhitvā yadyapi tvaduparyanukampādravīkṛtacetaso na kiścid brūmaḥ, tathāpi balādevopapattereva atyājyābhimatatattvadravyaśabdārthavaśāt, atyāgārhamabhimataṃ tattvaṃ tava sāṅkhyasya ca dravyamevārthaḥ, tadabhidhāyino dravyaśabdasya vaśāt
tadarthavaśācca punarapi sāraṃ sāraṃ dravyādarthāntarabhūtāyā gatisthityādikriyāyā āpattiḥ, sā
kriyāpannā, kasmāt ? bhavati bhavanaṃ vā dravyamiti bhavyārthatvāt, dravyaṃ ca bhavye pā॰ 5 . 3 . 104,
bhavyaśabdaśca kartari bhāve vāstu, tathā dravyaśabdo'pi . tatra dravyaśabdasya bhavyārthatvāt prakṛtipratyayārthavyutpattiravaśyambhāvinī, tataśca prakṛtipratyayārthavyutpatterdravyakriyayoḥ siddhiḥ, prakṛtyarthasya kriyātvāt pratyayārthasya
dravyatvāt . kathaṃ vyutpattiriti cet, ucyate--sādhyasādhanabhedāt, yad bhūyate sā kriyā, yad bhavati
tad dravyam, yat tad bhavatā vastunā bhūyate sa prakṛtyartho bhāvaḥ, yat tad bhavati tat kartṛ, tasmāt kartṛbhāvanānātvād dravyakriyānānātvāt syāt, nānyathā . tasmād nayotthānaprakṛtād dravyaśabdārthavaśād
bhavyabhavatyādiśabdavaśācca balādeva dvitvasiddhiriti sādhūktam .
yat punaretaduktam aviśiṣṭadeśasaṃyogā vā sthitiḥ iti lakṣaṇaṃ tanna yuktaṃ
vāśabdavarjyam, tatrāpi vāśabdasyānarthakyaṃ vikalpārthāsambhavāt . kasmāt punastadayuktam ? dvābhyāma



yadapi ca dvitīyaṃ viśeṣagrahaṇaprayojanamabhidhīyate--sarvadā sarvabhāvānāṃ
pravṛttisamanvayād devadattaḥ ityapi nāpravṛttikaṃ vastu, sarvabhedasambandhānuguṇyāttu
nāyaṃ viśeṣaḥ tasmānna kriyā ityevamarthaṃ viśeṣagrahaṇam . idamapi tyaktadravyārthotthānam .
yathā tatra pravṛttisāmānyanivṛttyarthe viśeṣagrahaṇe tathehāpi devadattādidhātutvanivṛttyarthe
virodhāt, kriyā dravyādarthāntaram ityanena darśanenāvirodhāt, uktivastukriyālakṣaṇena dravyakriyāśrayeṇa
ca prāguktena ca nyāyena cāvirodhāditi .
evaṃ tāvat pravṛttisāmānyakriyātvanivṛttyarthaviśeṣagrahaṇaprayojane doṣābhidhānaṃ kṛtam, adhunedamapi
viśeṣagrahaṇaprayojanaṃ dūṣyate --yadapi ca dvitīyaṃ viśeṣagrahaṇaprayojanamabhidhīyate sarvadetyādi .
sarvadā iti pravṛttyanivṛttiṃ darśayati . sarvabhāvānāmiti vyāptiḥ . kutaḥ ? pravṛttisamanvayāddhetoḥ
devadatta ityapi nāpravṛttikaṃ nākriyaṃ vastu tena śabdenābhidhīyate, kiṃ tarhi ? sapravṛttikamevocyate, yathā
pacatyādīnāṃ kriyāvacanatvamevaṃ devadattādīnāṃ dravyavācitvābhimatānāmapi vācyasyārthasya pravṛttyā sattayā
gatyādisarvabhavanātmikayā samanvitatvam . tataḥ pacatyādivad devadattādayo'pi śabdāḥ kriyāvacanāḥ,
tasmāt kriyāvacano dhātuḥ pā॰ vā॰ 1 . 3 . 1 iti dhātusaṃjñāste'pi syuḥ, viśeṣagrahaṇasāmarththāt punarviśeṣo na bhavatīti nivartyate . kasmāt punardevadattādayo viśeṣā na bhavantītyucyate --sarvabhedasambandhānuguṇyāt tu nāyaṃ viśeṣaḥ, sarvairhasipaṭhigamyādibhirbhedairdevadattabhavanapravṛtteḥ sambandhenānuguṇatvāt pravṛttisāmānyamevedaṃ bhavanavat satyapi bhavadbhavanabhāvaviśeṣe tuśabdasya viśeṣārthatvāt . tasmād na kriyeti devadattāderakriyātvamupasaṃharati itiśabdasya samāptyarthatvāt, evamarthaṃ viśeṣagrahaṇamiti prakṛtopasaṃhāraḥ,
pravṛttiviśeṣaḥ kriyā na pravṛttisāmānyamiti na bhavanamātraṃ nāpi devadatta ityupasaṃhārārthaḥ . asyāpi viśeṣagrahaṇasya sadoṣatvamucyate --idamapi tyaktadravyārthotthānam, idaṃ hi viśeṣagrahaṇaprayojanavyākhyānamutthāna eva dravyārthatyāgaṃ kurute . apiśabdāt prāguktabhavanasāmānyakriyātvanivṛttyarthaṃ viśeṣagrahaṇamante
kriyāmeva tyajatīti smārayati . sarvadā sarvabhāvānāṃ pravṛttisamanvayāt iti hetuvacanena devadatta iti
nāpravṛttikam iti nāmavācyārthasvarūpavacanena ca pravṛttimātramevedaṃ na dravyaṃ nāmeti dravyārthasya prāgabhyupagatasya tyāgaḥ kṛto bhavati anenāpi viśeṣagrahaṇaprayojanavacanena dvitīyeneti .
na kevalaṃ dravyārthatyāga eva doṣaḥ, kiṃ tarhi ? prāgvyākhyātaviśeṣagrahaṇaprayojanatulyadoṣānubandhaṃ
cedam . kathamiti cet, ucyate --yathā tatretyādi grantha upasaṃhṛte doṣāsaktyā codyameva uttaratvena samarthayati . bhāṣyakāreṇa kārakavatyāḥ phaloddeśinyāḥ kriyātvaṃ pratipādya upasaṃhṛtaṃ tasmāt pravṛttiviśeṣaḥ kriyā,
na pravṛttisāmānyamiti, tatra doṣa āsajyate--yadi pravṛttiviśeṣaḥ kriyā pravartate, īhate, ceṣṭate ityādīnāṃ dhātusaṃjñā na prāpnoti, kriyāvacanānāmeva dhātutvāt teṣāṃ cākriyātvāt pravṛttiviśeṣakriyātvādityeṣa
doṣo yathā tatra pravṛttisāmānyanivṛttyarthe viśeṣagrahaṇe tathehāpi devadattādidhātutvanivṛttyarthe

viśeṣagrahaṇe vṛtādīnāṃ dhātusaṃjñā naiva prāpnoti akriyāvacanatvād devadattavat,
asvaśabdopādānasādhyabhāvādilakṣaṇavacanaṃ cānarthakaṃ syāt . yathā ca tatrocyate—
naiṣa doṣaḥ, viśeṣa iti bhavataḥ kva sampratyayaḥ ? ya upādīyamāno'nyaṃ nivartayati .
yadyevaṃ vṛtādayo'pyupādīyamānā viśeṣān nivartayanti, tathā coktam--sāmānyamapi
yathā viśeṣastadvat pā॰ ma॰ bhā॰ 2 . 2 . 24, tataścaiṣāṃ siddhā dhātusaṃjñā . evamihāpi pratyu-
viśeṣagrahaṇe vṛtādīnāṃ dhātusaṃjñā naiva prāpnoti . kiṃ kāraṇam ? akriyāvacanatvād devadattavat,
tadarthasyākriyātvādakriyāvacanatvam, tadarthasyākriyātvaṃ sarvabhedasambandhānuguṇyāt . sa vā devadattaḥ kriyā
syāt sarvabhedasambandhānuguṇatvāt vṛtādivat, aniṣṭaṃ caitaditi . kiñcānyat, pravṛttisāmānyanivṛttyarthe
devadattādidravyanivṛttyarthe ca viśeṣagrahaṇe dvidhāpi asvaśabdopādānasādhyabhāvādilakṣaṇavacanaṃ cānarthakaṃ syāt . yaduktam asvaśabdopādānasādhyabhāvo bhāvaḥ iti bhāvalakṣaṇam, bhāvādigrahaṇāt
svaśabdopādānasiddhabhāvaṃ sattvam iti dravyalakṣaṇamuktita eva pṛthagiti, vastuto'pi liṅgasaṅkhyādimadaliṅgasaṅkhyatvaṃ ca dvayoḥ pṛthaktvaṃ tathā trikālātrikālaviṣayatvaṃ bhūtābhūtabheda ityādi pṛthaktvalakṣaṇavacanamanarthakaṃ dvayorapi kriyātvāditi .
yathā ca tatrocyate naiṣa doṣa ityādi . evaṃ doṣe'bhihite syānmataṃ pravṛttisāmānyanivṛttyarthaviśeṣagrahaṇaprayojanadoṣaṃ pariharāmīti viśeṣa iti bhavataḥ kva sampratyaya iti praśnopakramaṃ doṣavādinaiva
parihāramabhidhāpayiṣyataste, doṣavādī kila brūyāt --ya upādīyamāno'nyaṃ nivartayatīti . paro
brūyāt --yadyevaṃ vṛtādayo'pyupādīyamānā viśeṣān nivartayantīti, tairhi gacchatyādayo viśeṣā
nivartyante na gacchati na śete na bhuṅkte vartata eva asti bhavati vidyata eva kevalamiti . tasmādupādīyamānā
gamanādīn viśeṣān nivartayanti vṛtādayaḥ, tiṣṭhatyādivat . tathā coktaṃ bhāṣyakāreṇa --sāmānyamapi
yathā viśeṣastadvaditi jñāpakamidam, iti vartatyādirviśeṣa eva upādīyamānatve viśeṣanivṛttihetutvāt
tiṣṭhatyādinivṛttihetugacchatyādivat . tataścaiṣāṃ siddhā dhātusaṃjñā vṛtādīnāmiti yathaiṣa sāmānyapravṛttinivṛttyarthe viśeṣagrahaṇe parihāra evamihāpi pratyucyeta dravyanivṛttyarthe'pi viśeṣagrahaṇe parihāra ucyeta
pratyucyeta . sarvadā sarvabhāvānāṃ pravṛttisamanvayād devadattaḥ ityapi nāpravṛttikaṃ vastu, tasmāt
tannivṛttyarthaṃ sarvabhedasambandhānuguṇyāt tu nāyaṃ viśeṣaḥ ityetadarthe'pi viśeṣagrahaṇe devadattasya kriyātvaṃ
syāt, vṛtādīnāṃ tadvadakriyatvādvā dhātusaṃjñā mā bhūt, svaśabdopādānasiddhatādivacanānarthakyaṃ cetyādidoṣāpādane kṛte sa eva parihāra ucyate tvayā --viśeṣa iti bhavataḥ kva sampratyayaḥ ? ityādi yāvat
siddhā dhātusaṃjñā .


cyeta . evaṃ cocyamāne nanvasmaddhṛdaya eva dṛṣṭam, nanvasmābhirapyabhihitaṃ pravṛttireva
pravṛttiviśeṣa iti . evaṃ ca kṛtvā pravṛttimātrasya... ...anarthakamubhayorapi vyākhyāvikalpayoḥ . na cāphalameva, aniṣṭakṛdapi . evaṃ devadattasya kriyātvaṃ syāt, anyanivartanapravṛttiviśeṣatvāt, pacādivṛtādivat . vṛtādayo'pyakriyāḥ, tacchabdānāmadhātusaṃjñā ca syāt, sarvabhedasambandhānuguṇaviśeṣatvāt, devadattavadeva .
yat punarucyate na vayaṃ vastunyasahabhāvatāṃ nivṛttiṃ brūmaḥ, kiṃ tarhi ? pacati...

evaṃ parihāradvaye'pi samānamuttaramidamucyate --evaṃ cocyamāne nanvasmaddhṛdaya eva dṛṣṭam . nanu
ityanujñāpane, anujñātaṃ tvayaitad yadasmaddhṛdayakṣetra uptasya darśanabījasya tvadvacanasalilasekena phalamabhivyaktam . tadvivṛṇoti smārayan --nanvasmābhirapyabhihitaṃ pravṛttireva pravṛttiviśeṣaḥ iti, yaducyate
vṛtādisāmānyamupādīyamānaṃ gamanādiviśeṣaṃ nivartayatīti tadyujyeta yadi vṛtādisāmānyavyatirekeṇa gamanādiviśeṣaḥ syāt, sa tu sāmānyameva ityuktam . tasmād na sāmānyaṃ viśeṣābhāvādupādīyamānaṃ viśeṣān
nivartayitumarhati khapuṣpādiviśeṣāniva . ataḥ pravṛttiviśeṣatvābhāvādubhayatra parihāre viśeṣagrahaṇānarthakyadevadattakriyātva-vṛtādyakriyātvadoṣāstadavasthā eveti . tadupasaṃharati --evaṃ ca kṛtvā pravṛttimātrasyetyādi
gatārthaṃ yāvadanarthakamubhayorapi vyākhyāvikalpayoriti .
evaṃ tāvad viśeṣagrahaṇamanarthakam, na kevalamanarthakameva, kiṃ tarhi ? anarthārthamapītyata āha --na
cāphalameva, aniṣṭakṛdapīti . tadaniṣṭakṛttvaṃ sādhanenaiva bhāvyate --evaṃ devadattasya kriyātvaṃ syāt,
anyanivartanapravṛttiviśeṣatvāt pacādivṛtādivaditi, pravṛttiviśeṣatvamanyatvaṃ tannivartanaṃ ceti dravyādanyasya pravṛttisāmānyavyatiriktasyārthasyābhāvādevāyuktam, abhyupagamyāpi doṣaḥ--devadattaḥ kriyā syāt,
anyanivartanatve sati viśeṣapravṛttitvāt, sa gacchatyādiviśeṣanivartano yajñadattādiviśeṣanivartanaśca sāmānyatvāt, upādīyamānatve sati anyanivartanatvāt pravṛttiviśeṣaśca . tataśca pacatyādivad vartatyādivacca kriyā,
kriyātvāt tadvācinaḥ śabdasya dhātusaṃjñā, pūrvaprakrāntanyāyakrameṇa pacyādivad vṛtyādayaḥ, tadvad devadattādaya
iti sarvaṃ kriyaivetyāpannam . aniṣṭaṃ caitadāvayoriti . ye'pyamī vṛtādayaste'pyakriyāḥ, tacchabdānāmadhātusaṃjñetyādi, sarvabhedasambandhānuguṇaviśeṣatvād devadattavadeva . pacādīnāṃ ca gamanādisarvadhātvartha-
vyāpitvasya prāgupapāditatvāt siddhahetutvāt sādhīyaḥ sādhanamidamapi, caśabdasūcitatvādanantarodāhṛtadvividhakriyāvāciśabdaprakṛtatvācca sarvanāmaśabdatā ca syāt .
yat punarityādi yāvadayaṃ ca dharmo vṛtādīnāmapyaviśiṣṭa iti . pacādiviśeṣanivartakatvād
vṛtādayo dhātusaṃjñā bhavanti ityukte parasyāśaṅkā syāt naiva nivartayanti pacādīn vṛtādayaḥ, virodhābhāvaśca vṛtādyantarbhāvāt pacādīnām, ato viśeṣanivartakatvābhāvād na dhātusaṃjñā vṛtādayaḥ syuḥ ityā

ayaṃ ca dharmo vṛtādīnāmapyaviśiṣṭaḥ . atra brūmaḥ--vastunaḥ pravṛttau... ... ...
vaidharmyeṇa .
evamayaṃ sa ubhayanayaḥ . naigamadeśatvāddravyārtho'yam . dravyamapi bhāvasādhanam .
śaṅkya tatpratisamādhānaṃ punarucyate--na vayaṃ vastunyasahabhāvatāṃ nivṛttiṃ brūmaḥ, nivṛttiratrāsmābhirnārthadharmaprakalpitā vivakṣitā, kiṃ tarhi ? śabdadharmaprakalpitā vivakṣitā, arthagatā hi nivṛttirasahabhāvajanitā
ghaṭapaṭādivadekatrāsambhavāt, śabdagatā tu vijñānapravṛttinivṛttimātrakṛtā sā, devadatte sannihitasattādravyatvagatisthitivṛttyavṛttyādisarvadharmasambandhinyapi gacchati devadattaḥ ityukte tiṣṭhati āste śete ityādikriyākalāpaṃ nivartya devadattaṃ gacchatiśabdo gamanenaiva sambandhayati tadviṣayaikavijñānādhānahetutvāt, na tathā
vastuni nivṛttiḥ sambhavati satatasannihitasarvadharmātmakatvād devadattasya . tadudāharati --kiṃ tarhi ? pacatītyādi gatārtham, udāhṛtārthasaṃvādī dārṣṭāntiko'rthaḥ --ayaṃ ca dharmo vṛtādīnāmapyaviśiṣṭaḥ, vartate,
īhate, ceṣṭate ityādayo'pi śabdāḥ kriyāntaranivṛttivijñānādhānadharmiṇo na vastugatān dharmān nivartayitumalam, śabdānāṃ buddhipravṛttinivṛttikriyāyāṃ prabhutvād vastupravṛttinivṛttyorapravṛttatvāditi .
atra brūmaḥ--vastunaḥ pravṛttāvityādi yāvad vaidharmyeṇeti . avasitaprayojanamidaṃ vacaḥ, tvayaiva
bastupravṛtteḥ sarvapravṛttiviśeṣasahitāyā evābhyanujñātatvād bhāvitatvācca, sambhāvanaiva hi na, vastupravṛttiḥ
sarvapravṛttiviśeṣātmiketyatītavicāreṣu vistareṇa caritārthametat . kathaṃ ? viśeṣavān vāgvyavahāro viśeṣāntarapravṛttinivṛttiviṣayo na vastunyatyantanirbhedātmake prabhavati iti bhāvayatā bhavataiva subhāṣitatvāt kimasmābhirvācyaṃ vṛtādīnāṃ pacādīnāṃ vā dhātusaṃjñā prāpnoti na prāpnotīti ? sarveṣāṃ dhātūnāmasmadabhimatapravṛttisāmānyakriyāvacanatvānativṛttervastuvyavahāre śabdavyavahāre veti na kiñcid na prasidhyati . tvayā tu punarasadarthaviṣayatvād bhrāntijñānaṃ śabdārthaviṣayaṃ vyavasthāpitaṃ vastvasaṃsparśādityalaṃ prasaṅgena .
prakṛtamucyate --evamayaṃ sa ubhayanayo yo'sau mayā ādāvuddiṣṭo vidhiniyamātmaka ubhayanaya iti,
vidhiśca niyamaśca sarvatra dravyaṃ kriyā ceti vidhiniyamam, dvandvaikavadbhāvāt, sa eṣa nirdiṣṭaḥ pratyakṣīkṛtaste .
kasya punarayamārṣābhihitānāṃ nayānāṃ bheda ityatrocyate --naigamadeśatvād dravyārtho'yam, na paryāyārthaḥ .
dravyaparyāyasaṅgṛhītānāṃ bahubhedānāṃ madhye dravyārthabhedeṣu naigama-saṅgraha-vyavahāreṣu yo naigamo'nekabhedastasyaikadeśo'yaṃ tadbheda ityarthaḥ . ekkekko ya satavidho satta ṇayasatā havaṃti te cevaṃ āvani॰ 226 iti
vacanāt .


dvyarthatā uktavat . padārtho dravyakriye . vākyamākhyātaśabdaḥ . tadartha ukta ubhayabhāk . nayavinirgamasūtram--atthittaṃ atthitte pariṇamati bhagavatīsū॰ 1 . 3 . 32 iti .

dravyaśabdaḥ kiṃsādhano'trābhipreta iti cet, ucyate --dravyamapi bhāvasādhanam, yat tad
drūyate kenāpi yo dravati gacchati satataṃ pravartate tasya yad dravaṇaṃ gamanaṃ satatapravṛttiḥ sa bhāvastad bhavanam,
tatsādhano dravyaśabdaḥ, kartṛsādhanāvinābhāvibhāvasādhanavyākhyānasya sopapattikasya vistareṇa kṛtatvāt saiva
dvyarthatā uktavat, dravyakriyātmakadvyarthatā parasparāvinābhāvinī karaṇādīnāṃ tadavyatiriktasvarūpatvāt
sarvatra ghaṭapaṭādibījāṅkurādiṣu ca sarvaikātmyasya subhāvitatvāditi . padārtho dravyakriye uktavat iti
vartate . vākyamākhyātaśabda iti, ākhyātaṃ sāvyayakārakavākyamekamiti vākyam,ākhyātaṃ sāvyayakārakaviśeṣaṇaṃvākyamekatiṅ pā॰ vā॰ 2 . 1 . 1 . iti vākyam . tadartha uktaḥ
vākyārtha uktaḥ ubhayabhāk dravyakriyādvyātmakavastu bhajate vākyārtha iti vistareṇokto'nena vidhiniyamabhaṅgena naigamaikadeśadravyārthena .
nayavinirgamasūtram--atthittaṃ atthitte pariṇamatīti, astitvaṃ bhāvo bhāve'stitve pariṇamati . bhāvo bhāva eva satataṃ vartate paritaḥ samantād namati pariṇamati taṃ taṃ bhāvamāpadyate sadā kartṛsahita eva .
iti ubhayanayaḥ pañcamo'raḥ parisamāptaḥ ॥




oँ arham

atha ṣaṣṭho vidhiniyamavidhyaraḥ .

nanvevamubhayamapyavastu, anupapannasvāvasthatvāt, khapuṣpavat . svā avasthāḥ
sthityutpattivināśāḥ . tā yadi bhāvasya tato dravyamanavasthamiti dravyaprabhedāsambhavaḥ . bhāva eva tu sa tathābhūta āpadyate, tadbhedasya tadātmakatvāt, mṛdvat .
pravṛttibhāvavacanāt tu pravṛttāveva vyatirekasambhavād bhāvādeva sarvasya kṛtatvād

evaṃ vidhiniyamabhaṅgāre dravyakriyātmakavāde saṃhṛte ṣaṣṭhanaya āha --nanvevamityādi vicārāśrayaṃ
doṣāpādanasādhanam . ubhayamapi dravyaṃ kriyā ca ityavastu anupapannasvāvasthatvāt, anupapannāḥ svā
avasthā asya, tadbhāvādanupapannasvāvasthatvāt khapuṣpavaditi . kāstāḥ svā avasthāḥ ? ucyate --svā avasthāḥ
sthityutpattivināśāḥ . tāśca dravyasya vā syuḥ kriyāyā vā ? kiñcātaḥ ? tā yadi bhāvasya tāḥ sthityādayaḥ prāguktatathābhūtasannihitavastutvavyaktilakṣaṇāyāḥ kriyāyā iṣyante'vasthā iti tato dravyamanavasthaṃ
prāptam, anavasthālakṣaṇatvādubhayoranyatarakalpanāvaiyarthyādavasthāvyatiriktalakṣaṇābhāvāt . bhavatu dravyamanavastham, ko doṣa iti cet, ucyate --dravyamanavasthamiti dravyaprabhedāsambhavaḥ prāptaḥ, itiśabdasya hetvarthatvādanavasthatvādityarthaḥ, dravyaprabhedā rūpādigatyādivivartāḥ, te na sambhavanti anavasthatvādasattvāt khapuṣpasyeva . tataśca yaduktaṃ dravyasya lakṣaṇaṃ tasya hāniḥ . katamasya iti cet, ucyate, sarvaprabhedanirbhedaṃ bījam
ityasya . tasmānnāsti dravyam, anavasthatvāt, khapuṣpavat .
tataḥ kiṃ prāptam ? bhāva eva tu sa tathābhūta āpadyate, dravyabhūtā kriyaiva āpadyate, kasmāt ?
tadbhedasya tadātmakatvāt, sthityutpattivināśā hi dravyabhedābhimatā dravyasyaivavyasya cedātmāno bhavanti, tata
etadarthādāpannam--kriyāyā ātmeti, kriyaiva ca dravyaṃ saṃjñāmātrabhedāt . mṛdvaditi dṛṣṭāntaḥ, yathā mṛdbhedāḥ
piṇḍaśivakādayo mṛdātmakāḥ santo mṛdbhūtā eva tathā sthityādayo dravyabhūtabhāvabhedā eveti dravyābhāve'rthāpattyā sthityādayaḥ kriyāyā bhedā ityāpannāḥ .
yadapi ca kalpitaṃ pravṛttisāmānyavyatirekeṇa kārakavatyā odanādiphaloddeśinyāḥ parigrahārthaṃ viśeṣagrahaṇaṃ tadapi na kāryam . kasmāt ? pravṛttibhāvavacanāt tu matpakṣe pravṛttāveva vyatirekasambhavaḥ,

dravyabhāvatyāgād dvayavibhāgavacanaṃ vyartham, tataśca tathābhavanavinābhūtasannidhānamapi
nirmūlam, sarvanirmūlatā caivam, avyaktirapi asannihitatvāt khapuṣpavat .
athocyeta--sannihitatathābhūtavastutattvavyakti dravyameva sthityādisvāvasthamastu, evaṃ
tarhi sarvaprabhedanirbhedatvamasatyaṃ dravyasya kriyāyāścākriyātvamavyañjakatvāt prāgeva
tathābhūtavyaktivyarthatvāt .
athaitaccedubhayaṃ necchati tato'vibhāgāvasthatvād dravyamavibhāgāvasthaṃ tadvya-
pravṛttisāmānyameva bhāvaḥ ityuktatvād viśeṣāstatraiva sambhavanti . ato'sya vyatirekasambhavād yadapi
odanādi phalaṃ tadapi pravṛttisāmānyameva . tasmād bhāvādeva kriyāyā eva sarvasyeṣṭasya kṛtatvād dravyaṃ
bhāvaḥ ityetat tyaktam . tattyāgād dvayavibhāgavacanaṃ vyartham, dravyaṃ kriyā ca vastu ityubhayābhyupagamo
mūlata eva vighaṭate . tataśca tathābhavanena pravṛttilakṣaṇena vinābhūtasya sannidhānamapi nirmūlam . tataśca
yadi dve api dravyakriye vibhakte na staḥ tatastayorlakṣaṇamanupapannam, ataśca vibhāgena lakṣaṇābhāvāt tayorabhāvaḥ
khapuṣpavat . tadabhāvāt kriyā kutaḥ tathābhavanakriyāsannidhilakṣaṇaṃ dravyaṃ pravṛttisāmānyaṃ vā kutaḥ tathābhavanavinābhūtatvāt khapuṣpavadeveti . sarvanirmūlatā caivamiti sannidhinirmūlatvāt kriyāyā avyaktirbhedānāmavyaktiśca tayā vinetyata āha --avyaktirapi asannihitatvāt khapuṣpavat .
athocyetetyādi . syānmatam--bhāvasya prāguktavat sthityutpattilayā akalpamānāḥ samanantaroktadoṣadarśanāt, sannihitatathābhūtavastutattvavyakti dravyameva uktavat sammūrcchitasarvaprabhedaṃ sthityādisvāvasthamastu, tāśca sthityādyavasthāḥ kriyayābhivyaktiṃ nīyanta iti . atrocyate --evaṃ tarhi sarvaprabhedanirbhedatvamasatyaṃ dravyasya, te hi sthityādibhedā dravyasyaiva saṃvṛttā iti nirbhedatvoktirvyāhanyate . kiñcānyat, kriyāyāścākriyātvam, sannihitatathābhūtavastutattvavyaktiḥ kriyeṣyate, te hi bhedāḥ kriyayābhivyajyante ced
bhedāḥ prāgapi kriyābhivyakteḥ santi, tathābhūtatvāt kriyāyā vyaktikaratvābhāvaḥ . tasmāccāvyañjanāt kriyā
dravyavat kharaviṣāṇavadvā na kriyeti . tataśca dravyasyādravyatvāt kriyāyāścākriyātvādaśeṣapakṣadhvaṃsitvam,
anupapannasvāvasthatvād dravyasya kriyāyāśca khapuṣpavadabhāva iti .
athaitaccedubhayaṃ dravyanirbhedāsattvādadravyaṃ sannihitatathābhūtavastuvyaktyabhāvādakriyātvaṃ ca necchati
bhavān sarvavastutyāgabhayāt tato'vibhāgetyādi, avibhāgāvasthatvāt, vibhāgā bhedāḥ sthityādyavasthāḥ,
tadabhāvād dravyamavibhāgamityasadāpannam, mā bhūd dravyasya bhedātmakasyādravyatvamiti kriyāyāścākriyātvamavyañjakatvāt prāgeva tathābhūtavyaktivyarthatvād mā bhūditi kimāpannam ? dravyamavibhāgāvastham . tadvya-

ñjikā kriyā, tato yadevotpadyate tadeva vinaśyati yugapadayugapadbhāvipṛthivyādibhedāvibhāgadravyasvāvasthatvāt .
astviti cet, tato'ṅkurotpattau tasyaiva vināśitvādanutpanno'vinaṣṭaśca sarva
eveti svavacanādivirodhāḥ, tathā cāṅkurapatrādinirākaraṇādapi ca lokādivirodhāḥ .
ñjikā kriyeti, kriyāyāścāvibhāgāvasthadravyaviṣayayathāsannidhivyaktikriyātvādavibhāgasyaiva sannihitasya
vyañjikā hi kriyā . tataḥ kimiti cet, tato yadeva utpadyate tadeva vinaśyati, ūrddhvapattirutpattirātmalābhaḥ pratyakṣopalabdhiḥ, vividhamadarśanaṃ vināśo'nupalabdhirabhāvaḥ . ekarūpatvācca vastunastadabhivyañjanācca
kriyāyā utpattivināśayorapyabhedād yadevotpadyate tadeva vinaśyati . kiṃ kāraṇam ? yugapadayugapadbhāvipṛthivyādibhedāvibhāgadravyasvāvasthatvāt . yadā cāvibhāgāvasthaṃ dravyam kriyā ca tadvyañjikā ca
tadāmī yugapadbhāvinaḥ pṛthivyaptejovāyvākāśakālādibhedā rūparasagandhasparśasaṅkhyāsaṃsthānādibhedāśca ye cāyugapadbhāvino mṛtpiṇḍaśivakādibhedāste sarve'pyavibhāgāvasthāmātramityāpannāḥ . tasmāt sarvabhedānāmavibhāgāvasthāmātratvādutpattirvināśa ityapyayugapadbhāvinau bhedau tayośca avibhāgāvasthadravyatvam, tataścaikyam, ekatvācca yadevotpadyate tadeva vinaśyati iti sādhūktaṃ deśakālādibhedābhāvāt .
astviti cet . syānmatam--ekatvādutpattyādibhedaikyād yadevotpadyate tadeva vinaśyati ityastu,
tarhi ko doṣa ityatra doṣakutūhalaṃ ced brūmaḥ--yadi bījāṅkurādyayugapadbhāvināmapi pṛthivyādiyugapadbhāvibhedamūlatvād yadevotpadyate tadeva vinaśyati tato'ṅkurotpattau tasyaiva vināśitvamiti doṣa udāharaṇena sphuṭīkriyate, yasmād bījocchūnamūlādipūrvabhedānāṃ patranālādyuttarabhedānāṃ ca vināśāvasthatvāt aṅkura evaikaḥ
iti satyaṃ tato'ṅkurotpattāvaṅkura eva vinaśyati, tataśca dṛṣṭeṣṭaviruddhāvanutpattyavināśadoṣau syātām, aṅkurotpattau tasyaiva aṅkurasyaiva vināśitvād na bījaṃ vinaṣṭaṃ nāṅkura utpannaḥ, vinaṃṣṭurutpattuścābhedāt . bhede tu
sati yujyeta bījaṃ vinaṣṭamaṅkura utpannaḥ iti . sa cotpannaśced na vinaṣṭaḥ, vinaṣṭaśced notpanna ityubhayāvyavasthānād notpanno na vinaṣṭa iti . astu nāmānutpanno'vinaṣṭaśca, kiṃnāmako mamāyaṃ doṣo nyāyalakṣaṇokta
iti cet, ucyate--naika eva, kiṃ tarhi ? sarva eveti svavacanādivirodhāḥ, utpadyate ced na vinaśyati
vinaśyati ced notpadyate, tvayā cocyate--yadevotpadyate tadeva vinaśyatīti, deśakālādibhedābhāve kathamūrddhapadanavividhādarśanabhedena tadeva iti cābhedena nirdeśo viruddhārthaḥ ? ataḥ svavacanavirodhaḥ . utpattivināśayorvā rūḍhibhedādekādhikaraṇavirodhālloke pratītatvāllokavirodhaḥ . pratyakṣata evotpādavināśabhedadarśanāt pratyakṣavirodhaḥ . utpadyamānaghaṭavadutpadyamānatvād na vinaśyati vinaśyattvācca notpadyate bhinnaghaṭavadityanumānavirodhaḥ . tathā cāṅkurapatrādinirākaraṇādapi ca lokādivirodhā iti vyākhyānamanantaroktasyārthasya

kṣaṇikavādātiśayo'taḥ, tadyathā--tatra hi utpādādanyo vināśakṣaṇaḥ jātasya vināśāt, iha tu utpāda eva vināśaḥ prasaktaḥ kriyārthakālarahitadravyotpādāditvāt .
śūnyavādatā vā, sarvasyāvinaṣṭānutpannāsthitatvāt khapuṣpavat .
nanu pṛthivīdravyatvābhede sta utpādavināśau tatkālau ca tadaṃśabījāṅkurabhedā-
lokapratītidvāreṇa sukhapratipādyatvāditi gatārtham . vacanadvāreṇa tu prācyaṃ vākyam, uktyāśrayatvādeṣāṃ
doṣāṇāmiti .
evaṃ tāvadutpādavināśādyabhāvadoṣaḥ . na kevalameta eva doṣāḥ, kiṃ tarhi ? anityatādoṣaśca . sa
ca kṣaṇikavādaṃ vātilaṅghya anityatvadoṣo'tiśayena vartata iti . ata ityasmādeva hetoḥ, kasmāt ? yadeva
utpadyate tadeva vinaśyati ityabhyupagamāt . sa caivamanityatvātiśayadoṣaḥ pradarśyate, tadyathā--tatra hītyādi .
tatra hi kṣaṇikavāde na hi yadeva utpadyate tadeva vinaśyati, kiṃ tarhi ? kṣaṇo'syāstīti kṣaṇika ityutpādādanyo vināśakṣaṇaḥ utpatturvinaṃṣṭuścetyabhyupagamyate, bhinnasya kālasya kṣaṇākhyatvāt, tasmiṃśca kāle
jātasya vināśād, na jāyamānasya . sa hi kṣaṇikavādī naikamevotpādakṣaṇaṃ vināśakṣaṇaṃ cecchati ekasyotpattibhaṅgāsaktibhayāt . yathoktaṃ yadyekasmin kṣaṇe jātaḥ   ityādi . kṣaṇānāṃ kṣaṇavartināṃ
ca bhedāt jātasya iti ca nāśanaṃṣṭṛkṣaṇānāṃ ca bhedaṃ sūcayati . iha tu yadeva utpadyate tadeva vinaśyati iti
vāde utpāde eva vināśaḥ prasaktaḥ kriyārthakālarahitadravyotpādāditvāt, kriyāśabdavācyo'rthaḥ
kriyaiva vārthaḥ kriyāprayojano vā kālaḥ kriyārthakālaḥ, sa eva te vaiyākaraṇasyeṣṭaḥ, yadyapyanyeṣāmanyathā,
yathoktam --pariṇāmavatī kriyaiva kālaḥ   ityādi . tādṛgvidhakālarahitaṃ dravyaṃ kriyātmakakālavinābhūtaṃ tadeva utpādo vināśo'vasthānaṃ cetīṣṭatvāt kṣaṇikavādātiśāyī ayaṃ kṣaṇikavādastvadīya
iti sādhūktam . nānityavāde'pi tiṣṭhati anavasthānādutpādādīnām, kiṃ tarhi ? śūnyavādatā vā, yathā
prāguktaṃ sarvasyāṅkurānutpādāvināśavadanavasthānamapīti śūnyatāsādhanaṃ gatārthaṃ yāvat khapuṣpavaditi .
nanu pṛthivītyādi yāvadabhedasya cāvyaghāta iti . syānmatam--pṛthivīdravyatvaṃ śivakādiṣvabhinnam, tasmiṃścābhinne tadutpādavināśayoścābhede satyeva pṛthivīdravyatvenānutpannāvinaṣṭatve satyaikye ca sta
utpādavināśau tatkālau ca, tasyaiva pṛthivīdravyatvasya cāśābhyāṃ bījāṅkurākhyābhyāṃ bheda ityasti
bhedaḥ kārakasadbhāvādityutpattirasti tathā vināśastatkālau ca, itiśabdasya hetvarthatvādevaṃ bhedasyā-
bhedasya ca vyāghāto nāsti, tasmāt tadevotpadyate tadeva vinaśyati pṛthivīdravyatvābhedāt tadaṃśabījāṅkura

diti bhedasyābhedasya cāvyāghātaḥ . evaṃ tarhi pṛthivītvajātimātramabhinnaṃ dravyaikatvavighātakam, bījasya aṅkurasya ca nānātvam . tasmānna tadevotpadyate tadeva vinaśyati .
tataśca yathā bījamaṅkurāt pṛthageveṣyate tathā pāṃśvāditvamapi pārthivatvād bhinnameṣitavyamiti bhedanirbhedadravyanirmūlanam .
api ca tvayaivāpāditaṃ bhedabahutvaṃ dravyaikatvavighāti, tatparihārārthamutthitena
pārthivatvamapi nānaivotthāpitam . bhedakaṃ cābhedakādanyadabhedakaṃ ca bhedakāt, bhedakatvādabhedakatvāt, yathā dravyakriye .
nanu ghaṭa utpadyamāna eva śivakatvena piṇḍatvena vinaśyati iti sa evotpadyate
bhedāt tatkālau ca sta iti nānityaśūnyate doṣāviti . atrocyate --evaṃ tarhītyādi yāvad na tadevotpadyate tadeva vinaśyatīti . ayamidānīmasmatparikalpito bheda evāpatitastavāpi aśmasikatāmṛlloṣṭavajrādibhede sati pṛthivī nāma na kadācidanyāsti tadvyatirekeṇa, kintu pṛthivītvajātimātramabhinnaṃ tadbhedavyāpi .
tacca dravyamekam ityasya tvatpakṣasya vighātakaṃ jātimātramabhinnaṃ śeṣaṃ sarvaṃ bhinnamiti sidhyati, bījasya
aṅkurasya ca nānātvam, bījād vinaśyato'nyo'ṅkura utpadyamānatvāt, vinaṃṣṭurmṛtādanya iva devadatto
yajñadattādutpadyamāna iti . tasmād na tadeva utpadyate tadeva vinaśyati, anyanivṛttyarthāvadhāraṇasya bhedasatyatve sati ānarthakyāt . tataśca yathā bījamityādidṛṣṭāntaḥ . yathā aṅkurādikāleṣu bhinneṣvapi vrīhitvasāmānyābhede sati pṛthageva bījamaṅkurādiṣyate mā bhūt pūrvokto'nutpādādidoṣa iti tvayā tathā pāṃśvāditvamapi pāṃśumṛtpiṇḍāditvamapi pārthivatvād bhinnameṣitavyam . tataḥ kimiti cet, brūmaḥ --iti
bhedanirbhedadravyanirmūlanam, ityasmāt pāṃśvāditvabhedābhyupagamāt sarvaprabhedanirbhedaṃ dravyaṃ na bhavati . tataśca
lakṣaṇābhāvād dravyameva nirmūlitaṃ tvayeti .
api cetyādi . tvayaivāpāditaṃ bhedānāṃ bahutvaṃ dravyaikatvavighāti . katamena vacanena iti cet,
pārthivatvādekatvamutpatturvinaṃṣṭuśca netaradravyāṃśābhyāṃ bījāṅkurābhyām, tābhyāṃ cānekatvam ityanena vacanenāpāditam . kiñcānyat, idamapyanyadaniṣṭaṃ tatparihārārthamutthitena tvayāpāditam . katham ? yaccodito'si
bījāṅkuranānātvaṃ kṣaṇikātiśayaḥ śūnyavāditā ca bhavataḥ iti tatparihārārthamutthitena nanu pṛthivīdravyatvābheda
ityādinā vacanena pārthivatvamapi nānaivotthāpitam . kathamiti taducyate--abhedakaṃ pārthivatvam, bījādi
bhedakam, bhedakaṃ cābhedakādanyat abhedakaṃ ca bhedakāt, bhedakatvāditi svabhāvabhedaṃ hetutvenāha,
itaśca asmādanyadabhedakatvāditi, ubhayordṛṣṭānto dravyakriye, yathā dravyāt sarvabhedanirbhedādanyā tathābhūtavastutvavyaktilakṣaṇā kriyā kriyātaśca dravyam, tathā ca pārthivatvamabhedakatvād bījāderbhedakād bhinnasvabhāvaṃ
tadvad bhedakatvāt nānā syāt kriyāyā iva dravyamiti .
āha --nanu ghaṭa utpadyamāna ityādi yāvad ghaṭatvenotpadyata iti . yat tvayoktaṃ yadeva utpadyate

sa eva vinaśyati, tathā ghaṭatvena vinaśyan ghaṭatvenotpadyate śivakatveneva vinaśyaṃśchatrakatvena . ayamaparihāra uktottaratvāt, śivakenaivotpattau śivakenaiva vinaṃṣṭavyaṃ tato'bhinnatvāt ghaṭotpādavat . evaṃ tvanutpattau vināśasyāpyabhāvād ghaṭādibhavanābhāvaḥ,
bhavanasambandhavyatikramābhāvāt sarvamabhūtaṃ nāstītyevamādyāpadyate .
athocyeta--aikya eva mṛtkumbhāvasthayoḥ mṛddravyasyaiva bhavanasya tathāniyatā
tadeva vinaśyati tatrānutpattyavināśasvavacanavirodhādikṣaṇikavādātiśayaśūnyatādoṣā na sambhavanti pratyakṣavacanādīnāṃ tathātvāt, yasmād ghaṭa utpadyamāna eva śivakatvenotpadyamānaḥ piṇḍatvena vinaśyati
pūrvottarakālayorapi saddravyapṛthivīmṛttvābhedavad ghaṭābhedāt piṇḍāvasthāyāṃ śivakādyavasthāyāṃ mṛdādiyāvatparamāṇvavasthāyāṃ kapālādiyāvatparamāṇvavasthāyāṃ ca ghaṭa eva iti sa evotpadyate sa eva vinaśyati, itiśabdasya hetvarthatvāt uktahetvarthatvāt tasmād ghaṭa eva piṇḍatvenotpadyamānaḥ śivakatvena vinaśyatiṃ, tasmād
nānutpattyādidoṣāḥ . yathā ca piṇḍatvenotpadyamānaḥ śivakatvena ghaṭa eva vinaśyati tathā punarghaṭatvena
vinaśyan ghaṭatvenotpadyate, kimiva ? śivakatveneva vinaśyaṃśchatrakatvena, yathā śivakatvānantaraṃ
chatrakatvaṃ jāyamānaṃ tadotpannaṃ vinaṣṭaṃ ca tathā deśāntarabhāvāntarāntaritaghaṭavināśaghaṭasambhavayorapi abhedo
vastutvādibhyaḥ piṇḍaśivakatvavaditi .
atrocyate --ayamaparihāra uktottaratvāt, nanvatroktameva prāgaṅkurasyaiva vināśitvādidoṣajātam,
tasya piṇḍaśivakasaṃjñāmātrapṛthakkṛtāduktimātrabhedād na parihāro bhavati, yasmādarthato yadeva śivakotpattau
śivakenaiva vināśaḥ iti tadeva aṅkurotpattāvaṅkureṇaiva vināśaḥ ityuktam . tato'yaṃ te doṣo balādāpātyate —
śivakenaivotpattau śivakenaiva vinaṃṣṭavyamiti . kiṃ kāraṇam ? tato'bhinnatvāt, yato yadabhinnaṃ tadutpattau
tenaiva vinaṃṣṭavyam, yathā tvaduktānantaraghaṭotpādavaditi . evaṃ tvanutpattāvityādi . evaṃ cedutpattirneṣyate
tasyaivāvasthitasya ghaṭasya naivotpattirasti atyantaṃ ghaṭākhyād bhāvādanyatvāt khapuṣpavat, anutpannasya ca vināśābhāvaḥ khapuṣpavadeva, vināśasyāpyabhāvād ghaṭādibhavanābhāvaḥ, apiśabdādutpatterapyabhāvād ghaṭādīnāmutpattivināśaśūnyatvād bhavanābhāvaḥ astitvābhāvaḥ, utpattivināśau hi bhavanasambandhaḥ, tadvyatikramasya
cābhāvāt sarvamabhūtaṃ nāstītyevamādi āpadyate . ādigrahaṇādavastu asad abhāvo nirupākhyamityādi .
atra punaḥ parihāraḥ --athocyetaikya evetyādi . yathā satyevaikye mṛtkumbhāvasthayoḥ sarvasarvātma

eva bhavanabhāgā abhivyajyante tāṃśca bhāvo'pi tathābhivyanakti tathā utpattisthitivināśā abhinnasyaivāvasthāḥ syuḥ .
nanvasmābhirapīdamuktam--ananyatvād dravyasvāvasthātve sati avirodhāt
pūrvottarābhāvādabhibhavaikyānāpatteravidyamānapārthakyāt kasyacid vyaktyavyaktī
nopapadyete, kuta utpādādiḥ ?
api ca lokapratītavyaktidharmaviparītatvādutpādādyabhāvaḥ, kriyāsvāvasthā-
katvād bhinnayorapyabhedaḥ tathā bījāṅkurādibheda ityabhiprāyaḥ . yathā mṛdaḥ kumbhāvasthā yugapadbhāvināṃ rūparasādīnāmayugapadbhāvināṃ ca śivakādīnāṃ niyatāni bhavanāni, mṛddravyasyaiva kartṛbhavanasya rūpādiśivakāditvena
tena prakāreṇa niyatā eva bhavanabhāgā māyākārakapatākikāvad nāniyatābhivyaktayo'bhivyajyante prathamabhavanaśabdasya kartṛbhavanārthatvāt . tāṃśca bhavanabhāgān kriyāpi tathābhivyanakti nānyathā, bhāvaśabdasya dvitīyasya
kriyāvācitvāt . yadi bhinnasya mṛtkumbhādyayugapadavasthā rūpādipṛthivyādiyugapadavasthā vā syuḥ tāstasya mṛddravyasyaiva na syuḥ, kasmāt ? anyatareṇāvaruddhāvakāśatvād ghaṭapaṭādivat . bhavanti caikasya . tasmādabhinnamṛtkumbhāvasthāvadutpattisthitivināśā abhinnasyaivāvasthāḥ syuḥ, ko doṣaḥ ? iti .
atrocyate --nanvasmābhirapīdamityādi yāvat kuta utpādādiriti . nanvasmābhiste eva nopapadyete ityuktaṃ vyaktyavyaktī ityabhisambadhyate tathāniyatabhavanabhāgadravyāvasthāyā vyañjanamavyañjanaṃ veti .
kasmāt ? ananyatvāt sarvasya sarvātmakatvācca . taccānanyad dravyameva, tasya ca sthityutpattivināśā ananye,
kiṃ kāraṇam ? tvayābhyupagatānāṃ sthityādīnāṃ dravyasvāvasthātvāt, dravyasyaiva svāvasthāḥ sthityādayaḥ parasparato'nanyāḥ iti hi samāśritastvayāyaṃ pakṣaḥ, parasparabhinnasthityādīnāṃ dravyasvāvasthātve sarvapakṣārthadhvaṃsitvabhayāt . tasmād dravyasvāvasthātvādavirodhaḥ sthityādīnām, na yathā svapnajāgaraṇayorvirodhaḥ .
tasmād dravyasvāvasthātvādavirodhaḥ . avirodhāccānanyatvamāsām . ananyatvācca pūrvamidam, uttaramidam
iti kramābhāvaḥ, tataḥ pūrvottarābhāvāt kaḥ kenābhibhūto yenaikyamāpadyeran sthityādayaḥ yata etat syāt
iyamanayā kriyayābhivyajyate'vasthā neyam iti ca . kasmāt ? avidyamānapārthakyāt, pṛthaksiddhānāṃ hi
aikyāpattiḥ syāt sati avirodhe tantupaṭatvavat . tasmādabhibhavaikyānāpatteḥ pūrvottarābhāvāt dravyasvāvasthātve sati avirodhādananyatvāt kasyacid vyaktyavyaktī nopapadyete . kutastadanupapatteḥ
tathāniyatabhavanabhāgavyaktyavyaktibhāvābhyāmutpādādibhedaḥ ? iti tadavastho doṣaḥ .
kiñcānyat, api cetyādi . abhyupagamyābhinnārthaikyāpattiviṣaye vyaktyavyaktī lokapratītavyaktidharmaviparītatvādutpādādyabhāva iti brūmaḥ . loke hi pūrvavṛttivyatirikto vyañjakaḥ prasiddho'nyaḥ udakāñjanadīpādiyogo bhūgandhacakṣurindriyaśaktyabhivyaktighaṭādidarśanaheturyathāsaṅkhyam, yujikriyāsādhanabhūyogi ca

dravyabhedaniṣedhād dravyamātrābhyupagamād vyaktidharmatyāgād vyaktikāraṇābhāvāt .
ahetuto vā vyaktāvavyakterapi tadvatteti nityameva vyaktiravyaktirvā sarvasya syāt .
pariṇāmād naivamiti cet, na, uktadoṣatulyatvāt .
bhūdakādidravyajātamupalabhyate yathā na tu tathā taddravyavyatiriktam, yadevotpadyate tadeva vinaśyati iti dravyaṃ
ca svāvasthā'vibhāgaṃ bruvatā tvayā na tato'nyaḥ saṃyogaḥ saṃyogī vābhyupagamyate dravyakriyāpṛthagbhūtaḥ dravyasvāvasthāmātratvādutpādādīnām . kiṃ kāraṇam ? kriyāsvāvasthādravyabhedaniṣedhāt, utpādādayaḥ kriyāyāḥ
svāvasthāḥ ityetaṃ pakṣaṃ dravyasyāpi parasparabhinnāḥ santyo'vasthāḥ ityetaṃ ca pakṣaṃ yasmād niṣiddhavanto vayaṃ
dravyanirmūlatvādidoṣāt . tasmādabhyupagataṃ tvayā na kiñcid dravyavyatiriktamastīti . tataśca tadabhyupagamād
vyaktidharmastyaktaḥ, tadviparyayadharmaṇo dravyamātrasyābhyupagamāt . tattyāgācca vyaktiranuttarameva vyaktikāraṇābhāvāditi .
syānmatam--nirhetukā vyaktiravyaktirvā dravyadharmaḥ svabhāvaḥ . yathoktam—
sudūramapi sandhāya saṅkṣīṇāsūpapattiṣu .na svabhāvāgamāvante kaścinna pratipadyate ॥   iti .
etaccāyuktam, ahetuto vā vyaktau avyakterapi tadvatteti, tena tulyaṃ tadvat, tadbhāvastadvattā,
vyaktivadbhāva ityarthaḥ . katham ? yathā vyaktirnirhetukā tathaivāvyaktirapi nirhetukā . tataḥ kimiti cet,
ucyate --iti nityameva vyaktiravyaktirvā sarvasya syāt nirhetukatvāt mṛdavasthāyāṃ ghaṭāvyaktivad
ghaṭāvasthāyāmavyaktirghaṭasya syāt, ghaṭāvasthāyāṃ ghaṭavyaktivad mṛdavasthāyāṃ vyaktiḥ syāt, mṛtpiṇḍe ghaṭavyaktivad gagane'pi syāt, viyatyavyaktivad mṛdyapyavyaktirvā syādityādi .
pariṇāmād naivamiti cet . syānmatam--yathā tvayoktaṃ na tathā bhavitumarhati pariṇāmābhyupagamāt, avasthitasya dravyasya dharmāntaranivṛttau dharmāntarāpattiḥ pariṇāmaḥ, tasmād mṛtpiṇḍaśivakādipariṇāmaiḥ sthityutpattivināśā bhaviṣyanti, na nirhetukāḥ . tasmādeva pariṇāmād vyaktyavyaktī ca sta iti .
etadapi na, uktadoṣatulyatvāt . ya ete'smābhirbhāvasvāvasthātvapakṣe dravyasvāvasthātvapakṣe ca bhinnābhinnātmakadvaidhe doṣā uktāste tulyā eva pariṇāmapakṣe'pi draṣṭavyāḥ pariṇāmāvasthayoḥ śrutimātrabhedāt, utpattiprādurbhāvatvāt vināśanivṛttitvāt avasthitasya iti ca svaśabdenaiva sthitivacanāt . pariṇāmoccāraṇena ca
nanvevamubhayamapi avastu ityādirādito grantho yojyo yāvadayamevāvadhiriti . tasmādaparihāraḥ pariṇāmaḥ .


atha vināśasāmānādhikaraṇye doṣadarśanāt tadevotpadyate tadevāvatiṣṭhate,
atrāpi tathā vā sarvathā vā avatiṣṭhamāne utpattiḥ kutaḥ, utpadyamāne vāvasthānam ?
iti svavacanādivirodhāḥ pūrvavat .
vyāpisvatattvānumatāṃśutantuvattu pradīrghadravyapūrvottarāvasthā bījāṅkuratvādaya

evaṃ tāvadutpādavināśayoḥ saṃyogenāyaṃ vikalpaḥ saprasaṅgaparihārapracarco'bhihitaḥ tathā vakṣyamāṇeṣūtpādasthitisaṃyoge sthityutpādasaṃyoge sthitivināśasaṃyoge vināśotpādasaṃyoge vināśasthitisaṃyoge trikādisaṃyogeṣu ca samānaḥ pracarco draṣṭavyaḥ yadeva utpadyate tadeva vinaśyati ityataḥ prabhṛti yāvadayamavadhiriti,
granthayojanayā yojayiṣyate .
atha vināśasāmānādhikaraṇye ityādi . utpādavināśaikādhikaraṇye doṣadarśanād nirdoṣoya'miti vikalpāntaramāśrīyate --tadeva utpadyate tadevāvatiṣṭhata iti . atrāpi na nirdoṣameveti brūmaḥ, atrāpi
hi dvayī gatiḥ tenāpi utpattiprakāreṇāvatiṣṭhamāne yadvā utpādenaivāvatiṣṭhamānaṃ tadevotpadyate tadeva vinaśyati
ceti yadvā sthityutpattivināśaprakāraiḥ sarvathāvatiṣṭhamānaṃ tadevotpadyate tadeva vinaśyati ca ityucyate ? yadi
tathotpādenaiva avatiṣṭhamānamutpadyate vinaśyatītyucyate tata utpādenaivāvasthitatvāt kimiti punarutpadyate ?
atha sarvathāpyavatiṣṭhamānamutpadyata iti ucyeta tatastryātmakaṃ sat kathamutpadyate ? utpattirūpasya cāvasthitatvād notpadyata iti utpattirdvidhāpi kuta iti, asambhava ityarthaḥ . asti cotpattiḥ . utpadyamāne
vāvasthānaṃ kutaḥ iti vartate . yadyutpadyate kathamavatiṣṭhate ? yadyavatiṣṭhate kathamutpadyate ? iti svavacanavirodhaḥ
pūrvavaditi, yathāṅkurotpattivināśaikādhikaraṇyodāharaṇe svavacanādivirodhāstathātrāpyutpattisthitisāmānādhikaraṇye yojyā iti .
vyāpītyādi yāvat prakalpa iti . syānmatam--yathā svatattvānumatāṃśutantuvattu, vyāpnotīti
vyāpī, aviśeṣitatvāt sarvasya vyāpyasya kāryasya vyāpakaṃ kāraṇamucyate vyāpīti . vyāpinaḥ svatattvameva
ityanumatoṃ'śustvayāpi dravyārthavādāśrayiṇā, vyāpi svatattvamasyeti vā vigrahaḥ, sa ca vyāpisvatattvānumatoṃ'śureva tanturvyāpyaḥ, kāraṇamayatvāt kāryasya . kimuktaṃ bhavati ? yathāṃśumayastanturatoṃ'śureva tanturiti dṛṣṭāntaḥ
aṃśurapi tantustanturapyaṃśuriti vā, tathā bījamayo'ṅkuro bījamevāṅkuraḥ aṅkuro'pi bījaṃ bījamapyaṅkura iti vā
dārṣṭāntikaḥ . tad varṇayati --pradīrghadravyetyādi, prakṛṣṭadīrghatvasya drāghīyaso dravyasya mervāderiva pūrvottaratayā
sthityutpattivināśāvasthā vyāpisvatattvānumatabījāṅkuratvādaya iti, asmin prakalpe tadevotpadyate tadevā

iti prakalpe bījasyāṃśūnāṃ vā anutpādyavināśitvād nityatvādaṅkuratantvanupapattireveti ta eva virodhāḥ pūrvastambanityatvādvā bījānupapatteḥ .
stambottarabījotpattestu aṅkuravat sthitibhinnotpattitvāt sarvasya dravyātmano'nityatā'vyāpitā ca pūrvādyabhāva eva vā'bhedatvāt .
athocyeta--yaduktaṃ bhavati yadevotpadyate tadevāvatiṣṭhata iti taduktaṃ bhavati
utpattirūpamevāvasthānamiti khapuṣpavailakṣaṇyenaivamevocyate . evaṃ sati yadevotpadyate
vatiṣṭhate ityutpattisthitisāmānādhikaraṇye svavacanādivirodhā na santi, tasya vastuno'vasthāmātrabhinnasyānutpannāvināśinaḥ sthitasyaivotpādāditi . atrocyate--etasminnapi prakalpe bījasya dārṣṭāntikasya aṃśūnāṃ
vā dṛṣṭāntabhūtānāṃ vāśabdādanyasya vā kasyacid vastunaḥ pradīrghasya anutpāditvādavināśitvācca nityatvam, nityatvāt sthitireva notpādavināśāviti kuto'ṅkuro bījāt ? kutoṃ'śubhyastantuḥ ? ato'ṅkuratantvanupapattireveti . tataḥ kimiti cet, iti ta eva virodhāḥ, utpattyabhāvāt pūrvavat svavacanādivirodhāstadavasthā eveti . pūrvastambanityatvādvā bījānupapatteḥ ta eva virodhāḥ iti vartate, nanu tvaduktenaiva nyāyena vyāpisvatattvānumatapūrvastambabījatvaṃ pradīrghadravyasthitatvaṃ ceti pūrvastambasyānutpādyavināśitvād
nityatvam, nityatvād bījānupapattiḥ, ato'pi tadeva utpadyate tadevāvatiṣṭhate iti svavacanādivirodhā iti
dūṣaṇaṃ nyāyasya vyāpitāṃ darśayati .
atha mā bhūvannete doṣā iti stambāduttarakālaṃ bījotpattiriṣyate tataḥ stambottarabījotpattestu
hetoḥ aṅkuravadityādi . yathāṅkuro bījādutpadyamānaḥ sthitādanya utpadyate pūrvadoṣabhayāt pūrvastambācca bījaṃ
tathā sarvamapi sthitibhinnotpatti, tasmāt sthitibhinnotpattitvāt sarvasya dravyātmano'nityatā'vyāpitā ca . yathāṅkuro bījādisthitādutpanno'nityo'vyāpī ca tathā tvadabhyupagatapradīrghadravyātmano'pyanityatvamavyāpitvaṃ ca syāt tathaiva . kiñcānyat, evaṃ pūrvādyabhāva eva vā'bhedatvāt, pūrvamidaṃ bījādi,
uttaramidamaṅkurādi ityetasya vā'bhāvaḥ, kasmāt ? abhedatvāt, abhinnaṃ hi tadvastu dravyaṃ na kriyā, vyāpisvatattvabījāṅkurādiprādurbhāvasya kriyāviṣayatvāt tasya pradīrghatvakalpanābhrāntitvāt kiṃ pūrvam ? kimuttaram ?
iti pūrvottarasthityutpattikalpavacanānupapattiḥ .
athocyeta ityādi yāvat khapuṣpavailakṣaṇyenaivamevocyata iti . syāt parihārārthavyākhyāśaṅkā—
tadevotpadyate tadevāvatiṣṭhate ityanena vacanena kimuktaṃ bhavati ? iti tadācaṣṭe --yaduktaṃ bhavati yadevotpadyate tadevāvatiṣṭhata iti taduktaṃ bhavati ityarthaṃ kathayatyanena vacaneneti . sa punarayamartha evaṃ kathito
bhavati --utpattirūpamevāvasthānamiti kathito bhavati . yadi notpadyetāvasthitābhimataṃ nāvatiṣṭheta anu

tadevāvatiṣṭhate ityutpattirevāvasthānamityāpannam, uktasthitityāgāt, ataśca kṣaṇikatvāpattiḥ, ubhayātyāgābhimatau vānekāntāpattiḥ .
athocyeta--utpādapūrvatva ete doṣā mā bhūvanniti tadeva vinaśyati tadevotpadyate . atrāpi yadeva vinaśyati bījaṃ tadevotpadyata ityaṅkurāprādurbhāva eva prāpta
iti pūrvavat svavacanādivirodhāḥ tatpūrvapatrādyapohācca lokādivirodhāḥ . tadeva
vinaśyati tadevotpadyate iti kṣaṇikavādātiśayanādi ca pūrvavat .
tpattirūpatvāt . tasmādanutpannamasthitaṃ khapuṣpādi, tadvailakṣaṇyena yadeva utpadyate tadevāvatiṣṭhate, nānutpattikamavatiṣṭhate, tasmādutpattyanumitamevāvasthānaṃ dravyasyeti . atrocyate --evaṃ sati yadevetyādi yāvat kṣaṇikatvāpattiriti . itthaṃ tarhīdaṃ vyākhyānaṃ saṃvṛttam--yadeveti yasmādityarthaḥ avyayatvād yacchabdasya, yata evotpadyate tata evāvatiṣṭhata iti prāguktotpattṛsthātraikyavadutpattisthityaikyāpattiḥ, ata utpattirevāvasthānamityāpannam, kiṃ kāraṇam ? uktasthitityāgāt, utpattireva sthitirityanumimānena sthitirutpattireva kṛteti yoktā
vyāpisvatatvānumatāṃśutantuvat tu pradīrghadravyapūrvottarāvasthā sthitiriti sā tyaktā syāt, tattyāgādutpattirevāvasthānam, na sthitirnānā kācidityataśca kṣaṇikatvāpattiḥ, utpadyata utpadyata eva nāvatiṣṭhate
kiñciditi sarvaṃ kṣaṇikam ityuktaṃ bhavati . syānmatam--kṣaṇikatvadoṣo mā bhūditi kenacit prakāreṇa
sthitam, utpadyate kenacit itīṣyata iti . tataśca ubhayātyāgābhimatau vānekāntāpattiḥ, yadi
sthityutpattī na tyakte tvayā tataste'bhyupagamavirodhinī syādvādaprakriyā anekāntavastutattvā āpadyata iti .
athocyeta--utpādapūrvatva ete doṣā ityādi . yadevotpadyate tadeva vinaśyati, yadevotpadyate
tadevāvatiṣṭhate ityubhayorutpādapradhānayorvikalpayorye doṣāstānaparihāryān pratyuccāryānumatya cāsau tau vikalpau
tyaktvā vikalpāntare nirdoṣe manyamānaḥ śrayeta vināśapradhāne . tatrādyastāvad vikalpaḥ --tadeva vinaśyati
tadevotpadyata iti . asminnapi vikalpe doṣa ucyate--loke tāvat pratyakṣādiprasiddham aṅkurotpattau bījaṃ
vinaśyati . tava punaryadeva vinaśyati bījaṃ tadevotpadyate nāṅkura ityaṅkurāprādurbhāva eva prāptaḥ, itiśabdasya hetvarthatvāt tataśca pūrvavat svavacanādivirodhāḥ, tatpūrvapatrādyapohācca lokādivirodhāḥ,
aṅkurābhāve'ṅkurapūrvāṇāṃ patrakāṇḍanālapuṣpaphalaśūkādīnāmuttareṣāṃ loke pratyakṣādipramāṇaprasiddhānāmaṅkurāpalāpavadapalāpāllokādivirodhāḥ, pūrvavad vacanalokadvārābhyāṃ doṣābhidhānamiti .
tadevetyādi, tadeva vinaśyati tadevotpadyate iti vacanenānanyabhūtasyaikasminneva kāle vināśa utpādaśceti kṣaṇikavādātiśayaḥ pūrvavat, bhinnakālavināśotpādo hi kṣaṇikavādaḥ, sa cānenātiśayyate .
ādigrahaṇādavinaṣṭānutpannāsthitatvāt khapuṣpavad bījāṅkuraśūnyatā syāditi .



athotpādaikādhikaraṇye doṣadarśanāt tadeva vinaśyati tadevāvatiṣṭhate . atrāpi
tathā vā sarvathā vā avatiṣṭhamāne kuto vināśo vināśe vāvasthānam ? iti ta eva
svavacanādivirodhāḥ kṣaṇikavādātiśayanādi ca pūrvavat .
athocyeta--utpādavināśapūrvatāyāmete doṣā mā bhūvanniti tadevāvatiṣṭhate
tadevotpadyata ityucyeta . atrāpi tathā vā sarvathā vā utpadyamāne'vasthānaṃ kutaḥ,
avatiṣṭhamāne votpattiḥ ? iti ta eva svavacanādivirodhāḥ kṣaṇikavādātiśayanādi .
atha yadevāvatiṣṭhate tadeva vinaśyati, atrāpi tathā vā sarvathā vā vinaśyati
kuto'vasthānam, avasthāne vā vināśaḥ ? iti pūrvavat svavacanādivirodhāḥ kṣaṇikavādātiśayanādi śūnyatā vā . avatiṣṭhate vānvayaḥ, vinaśyati vyatirekaḥ . ananvayagocaravyatirekamātropalabdheśca tadevāvatiṣṭhate tadeva vinaśyati iti pūrvavat ta
eva svavacanādivirodhāḥ . avasthitārthavināśābhyupagamenāśeṣasādhanāvayavadhvaṃsaḥ,

athotpādaikādhikaraṇya ityādi dvitīyavikalpe vināśapradhānasthitipakṣe'nantarodgrāhite'pi uktavadeva
doṣāḥ sthānābhidhānena tu yojyāḥ, yojanādikpradarśanaṃ tu tathā vā sarvathā veti sthitiprakāreṇa vinaśyet
utpattisthitivināśaprakāreṇa vā vinaśyet iti vikalpyate . utpattipradhānavikalpābhihitadoṣavadatrāpi
vināśaprādhānyena sthityā saha yojitaṃ tathā vā sarvathā vā vinaśyati avatiṣṭhamāne kuto vināśaḥ ?
vināśe vā kuto'vasthānam ? iti ta evādhikṛtāḥ svavacanādivirodhāḥ kṣaṇikavādātiśayanādi
ca pūrvavat . evaṃ tāvadutpādapūrvayorvināśapūrvayoścotpādasthitivikalpayordoṣā uktāḥ .
athocyeta--utpādavināśapūrvatāyāmityādi pūrvavaduccārya doṣāṃścānumatya tyaktvā caturo'pi
vikalpānimau nirdoṣau vikalpāvityāśrayet . tatrādyastāvat tadevāvatiṣṭhate tadevotpadyata ityucyetetyādi
yāvat kṣaṇikavādātiśayanādīti pūrvavadatrāpi vyākhyā kāryā avatiṣṭhamāne ityuccāraṇena tu yojya iti .
atha yadevāvatiṣṭhate tadeva vinaśyatīti sthitipūrvadvitīyavikalpe'pi vyākhyānaṃ tadeva yojyaṃ
yāvat kṣaṇikavādātiśayanādīti gatārthaṃ śūnyatā veti . asmin vikalpe'nyathāpi doṣābhidhitsayāha —
avatiṣṭhate vānvaya ityādi yāvat svavacanādivirodhā iti . ananvayagocaretyādi, avasthānamanvayaḥ,
vyatireko vināśaḥ, anvayaśūnyo vyatireka evānanvayaḥ, sa eva gocaro vyatirekaḥ, arthaśūnyo vināśa eva
ityarthaḥ . tanmātropalabdheśca sarvatraiva bījāṅkurapatrādau tadevāvatiṣṭhate tadeva vinaśyati itītthamapi vyapa-
deśo na sambhavatīti pūrvavat ta eva virodhā anenāpi prakāreṇeti . evaṃ tāvat pakṣadoṣā abhihitāḥ . na
kevalaṃ pakṣadoṣā eva, kiṃ tarhi ? avasthitārthavināśābhyupagamenānena bhavato'śeṣasādhanāvayavā

tathāvyavasthānavināśāt . tathāvyavasthānāvināśe eva hi sapakṣamapi tat syāt
agniratra dhūmāt iti yathā, vināśe'vasthānaviparītavṛttitvāt .
evaṃ trikādiyogabhaṅgeṣvapi yāvadyogam .
dhvaṃsyante . kiṃ kāraṇam ? tathāvyavasthānavināśāt, yathā sphuṭitapṛṣṭhatvāt kharaṃ kharaviṣāṇam ākāśasphoṭavaditi vacanavat . tadvaidharmyeṇa sādhanavyavasthāṃ darśayati --tathāvyavasthānāvināśa eva hi sapakṣamapi
tat syāt, taddhi sādhanaṃ sādhanaṃ bhavat pakṣeṇa sahāpi satyeva vyavasthitasyārthasyāvināśe bhavitumarhati,
nāvināśe . kimiva ? agniratra dhūmāt iti yathā, yathā hi dhūmo dhūmarūpeṇa vyavasthito vyavasthite evāgnau
agnitayā tadvattayā ca pradeśe, yadyubhayavyudāsānugṛhītasamudāyārthasādhyatā yadi dharmaviśiṣṭadharmisādhyatā
sarvathā vyavasthitasya vastuno vyāpyo dhūmāṃśo vyāpakena agnyaṃśena vyāptastamaṃśaṃ vyavasthita eva vyavasthitaṃ
gamayati avinaṣṭamavinaṣṭo'vinaṣṭasyeti syāt sādhanatvaṃ sādhyatvaṃ ca . tvanmate tu punarvividhādarśane vināśe'tyantābhāve'nyabhavanarūpe vā viparītātmake tvayeṣṭayāvasthayāvaśyaṃ vinaṃṣṭavyamityavasthānaviparītavṛttitvāt
anyathābhavanarūpatvādasya dhūmākhyasyāṃśasya pakṣadharmatvamasiddham . ataḥ pradeśasyāpyanyathāvṛttatvādabhūtatvādvā
āśrayāsiddhiḥ . viparītavṛtterviruddhatāpi ca, pakṣadharmatvamabhyupagamya dhūmaṃ dhūmarūpeṇāvasthitamagneragnirūpeṇāvasthānasya anyathābhūtatvāt . athavā avasthānaviparītavṛttitvāditi, tvanmatenetthaṃ viruddhatā, manmatasaṃvādena tu
tvadīyasarvahetuviruddhatā . avasthānavināśadvayarūpa evāgnistvayābhyupagataḥ, tatra yāvantamaṃśamagnitvavyavasthānarūpaṃ
spṛśati tāvatā agnyantare sapakṣe ca dṛṣṭaḥ yāvantaṃ ca vināśarūpaṃ spṛśati tāvatā agnitvavyavasthānābhāve tadviparīte vā vipakṣe dṛṣṭaḥ tasmādanaikāntika iti hetudoṣāḥ . tasyaivāgneravasthānavināśadvyaṃśasya tadvataḥ pradeśasya
ca dvyaṃśasya vyavasthānāṃśamātre darśanād vanaspaticaitanye svāpavadavyāpipakṣadharmaśca sādhanaṃ tadvṛttyavṛttyoḥ . evaṃ
dṛṣṭānte'pi sādhyasādhanadharmadharmyasiddhidoṣāstadavyāvṛttyādidoṣāśca yojyāḥ .
evaṃ trikādiyogabhaṅgeṣvapi yāvadyogamiti . ete dvikasaṃyogabhaṅgeṣu ṣaṭsu doṣā uktāḥ . tathā trikādiyogabhaṅgeṣvapi vācyā ityatidiśati, uktadikpātitvāt teṣāmapi vikalpānām . tatraikastrikasaṃyogaḥ--yadevotpadyate tadevāvatiṣṭhate vinaśyati ceti prathamaḥ, yadevotpadyate tadeva vinaśyatyavatiṣṭhate ceti dvitīya ityutpattipradhānau dvau trikasaṃyogau, tathā vināśapradhānau sthitipradhānau ca . athavā yadevotpadyate tadevotpadyate vinaśyati ityanutpattidoṣaparihārārthamutpattisvarūpaṃ vināśasamānādhikaraṇamavadhārayan vikalpayet, tathā śeṣeṣvapīti

atra pakṣe'mī doṣā ityanyadutpadyate'nyad vinaśyatītyādi yathāvastubījāṅkurakarmādyātmadharmāṇusthūlapṛthivyādivat .
dvayordvayorapi dharmayostrikasaṃyogāḥ kāryāḥ . utpādenābhibhavād vināśasya utpādasya prādurbhāvād avasthānasyotpādena sahabhāvādanyonyābhibhavodbhavamithunavṛttayo hi guṇāḥ sattvarajastamobhidhānā utpattivināśasthityākhyā bhavantīti . tathā catuṣkasaṃyogāḥ pañcakasaṃyogāḥ ṣaṭkasaṃyogāśca sambhavanto yojyāḥ . yāvadyogamiti
sakalakaraṇopāyena yāvanto bhaṅgāstāvanta ityarthaḥ, yāvanti vā darśanānyarthataḥ sambhavanti taddarśanānusāreṇa
tāvanto bhaṅgāḥ kāryā ityarthaḥ, abhihitasāmānādhikaraṇyānupapattidoṣadiśā bhaṅgopacayāśrayeṇa doṣopacayamapi
vardhayadbhirvyākhyeyamityupāyaṃ darśayati .
atra pakṣa iti dravyasyāvasthāmātraṃ sthityādayo na bhinnāśca parasparata ityasmin pakṣe'mī doṣā iti
tasmād viparyayo'stviti tadupasaṃharati --ityanyadutpadyate'nyad vinaśyatītyādi . ādigrahaṇāt
anyad vinaśyati anyadutpadyate, anyadutpadyate'nyadavatiṣṭhate, anyad vinaśyati anyadavatiṣṭhate, anyadavatiṣṭhate'nyadutpadyate, anyadavatiṣṭhate'nyad vinaśyati ityādibhaṅgāḥ sambhavanto grāhyāḥ . yathāvastubījāṅkurakarmādyātmadharmāṇusthūlapṛthivyādivat, yad yad vastu yathāvastu, bījamanyad vastu vinaśyati aṅkuro'nya
utpadyate dravyam, karma gamanamutpadyate sthānaṃ vinaśyati, ādigrahaṇād nirṇayabuddhyādirguṇa utpadyate saṃśayabuddhyādirvinaśyati, ātmākāśakāladiṅmanodravyāṇi notpadyante na vinaśyanti avatiṣṭhanta eva, tathāṇavo'pi, paṭādi
sthūlamutpadyate piṇḍādi vinaśyati, dharmo'bhiṣecanādikarmaṇotpādya utpadyate guṇaḥ saṃskāraprayatnādiśca kāraṇa-
vināśādibhiśca vinaśyati, na vibhutvādiriti .


yat tat sat tato'nyat kāryam, tadatulyavikalpatvāt, ghaṭapaṭavat . kathamatulyavikalpatā ? iha kāryakāraṇayordvayorapi sattvaṃ kāryāsattvameva vetyetad vikalpadvayaṃ
syāt, itarayorabhyupagatapratipakṣatvād vādābhāvāt .
tad yadi tāvadubhayasattvaṃ tata upalabdhilakṣaṇaprāptatve tadātmakasattvāviśiṣṭatvāt kāraṇasvātmavat kāraṇāvirbhāvavad nityaṃ kāryāvirbhāvaḥ syāt . atha na kāraṇā-

atrānumānaṃ kāraṇakāryanānātve'bhidhīyate --yat tat sat tato'nyat kāryam, tadatulyavikalpatvāt, ghaṭapaṭavat, yat tvayā kāraṇaṃ kāryaṃ ca sadityabhimataṃ tatra bījādeḥ puruṣādeśca kāraṇāt tanubhuvanādyaṅkurādi kāryamanyadityabhiprāyaḥ . pakṣīkriyate tu sat ityabhimatād vastuno'nyat tat kāryamiti .
viśeṣahetuḥ --tadatulyavikalpatvāditi, satā tenātulyo vikalpo'syeti kāryamabhisambadhyate, tasya tvayā
kāraṇādananyatveneṣṭatvād nāśrayāsiddhidoṣo hetoḥ . ghaṭapaṭavaditi dṛṣṭāntaḥ, yathā ghaṭaḥ paṭenātulyavikalpo
loke pṛthukukṣibudhnavṛttordhvagrīvādyākārādivikalpaḥ paṭāccaturasradīrghādisaṃsthānādivikalpādanyo dṛṣṭastathā kāryaṃ
sato'nyaditi .
atrāha --kathamatulyavikalpateti, asiddhamatulyavikalpatvamiti codakābhiprāyaḥ . atra catvāro
bhaṅgāḥ sambhāvyante--yo vā kāraṇaṃ sat kāryaṃ ceti, yo vā kāraṇaṃ sat kāryamasat, kāryaṃ sat kāraṇamasat,
kāryamasat kāraṇaṃ ceti vā . teṣu dvau sambhavetām, na dvau . tadyathā --iha kāryakāraṇayordvayorapi sattvaṃ
kāryasattvameva vā ityetad vikalpadvayaṃ syāditi kāraṇaṃ sat kāryaṃ ca sat, kāraṇamasat kāryaṃ sat
ityetau vikalpau bhavitumarhato netarāviti . kasmāt ? itarayorabhyupagatapratipakṣatvād vādābhāvāt,
abhyupagataḥ pratipakṣo yasmin yena vā vādinā so'bhyupagatapratipakṣo vikalpo vādī vā, tadbhāvādabhyupagatapratipakṣatvāt, kiṃ bhavati ? vādābhāvo bhavati avasitaprayojanatvāt, paraścedabhyupagacchati kimiti vādaḥ
kriyate ? tau ca vikalpau sat kāraṇamasat kāryam, asat kāraṇamasat kāryaṃ ca iti yadi tvamabhyupagacchasi avasitaprayojanaḥ syāmaham, ato vādābhāvādidaṃ vikalpadvayaṃ syāditi .
kiñcātaḥ ? ucyate --tad yadi tāvadubhayasattvam, kāryasattvaṃ kāraṇasattvaṃ ca ityayaṃ vikalpaḥ
parīkṣyate, tiṣṭhatu tāvadasat kāraṇaṃ sat kāryamiti vikalpaḥ . atrobhayasattve kāraṇāvirbhāvavat kāryāvirbhāvaḥ syāditi pakṣārthaḥ sambadhyate, upalabdhilakṣaṇaprāptatve sati tadātmakasattvāviśiṣṭatvāt
kāraṇasvātmavat, yathāvaraṇātidūrātisāmīpyādyanupalabdhikāraṇavirahe sati sattvātmakaṃ kāraṇamāvirbhavati
nityaṃ mṛdādi tathānupalabdhikāraṇāsattve sati tadātmakasattvāviśiṣṭakāryamāvirbhaved nityamiti .
athetyādi . etena sattve'pi āvirbhāvānāvirbhāvakṛtaṃ vailakṣaṇyamāpadyate kāraṇakāryayoḥ, tataśca sadvi

virbhāvavad nityaṃ kāryāvirbhāvaḥ sacca kāryamiti niścitaṃ tadvailakṣaṇyānna tarhi sat
kāraṇam, asat, sadvilakṣaṇatvāt khapuṣpavat . nanu ghaṭasattvaṃ paṭasattvavilakṣaṇam, na,
itaretarāsattvavailakṣaṇyāt . athaivamapi vailakṣaṇye kāraṇasattvaniścayo na nivartate āvirbhāvātmakaṃ ca tat na tarhi anāvirbhāvātmakatvāt kāryaṃ sat khapuṣpavat . itarathā
hi nityamevāvirbhavet sattvāt kāraṇavat, kāraṇaṃ vā nāvirbhavet anāvirbhāvakasattvāviśiṣṭatvāt kāryavat .
atha na kāryānityaprādurbhāvavat kāraṇaprādurbhāvaḥ sacca kāraṇamiti niścitaṃ
tadvailakṣaṇyānna tarhi sat kāryam, asat, sadvilakṣaṇatvāt khapuṣpavat, itaraḥ
kāraṇavat . khapuṣpamapi vā sat, āvirbhāvānupalabdheḥ, kāryavat . nanu ghaṭasattvaṃ
paṭasattvavilakṣaṇam, na, itaretarāsattvavailakṣaṇyāt . athaivamapi vailakṣaṇye kāryasattvaviniścayo na vyāvartate anityāvirbhāvātmakaṃ ca tat na tarhi āvirbhāvātmakatvāt
kāraṇaṃ sat, na tvevaṃ bhavati . ataḥ kāraṇaṃ sat, upalabhyatva āvirbhāvakatvāt,
kṛtavat . kṛtamapi kāraṇavat sat, upalabhyatve āvirbhāvakatvāt, kāraṇavadeva .
na tu kāryaṃ sat, upalabhyatve āvirbhāvānupalabdhyātmakatvāt, khapuṣpavat . sattve
vā viśeṣo vaktavyaḥ, aviśeṣe vailakṣaṇyānupapatteḥ . viśeṣonnayane'pi viśeṣasyāsadāśrayatvāt tato'nyatvameva, tatrāsattvameva aghaṭapaṭavat .
lakṣaṇatvādasat kāraṇamāpadyate'bhyupagamapratyakṣādiviruddham . tasyānaikāntikatvacodanā --nanu ghaṭasattvaṃ paṭasattvavilakṣaṇamiti . sato hi ghaṭāt paṭo vilakṣaṇaḥ saṃśca dṛṣṭaḥ, khapuṣpamasat, tatra sandehaḥ--kiṃ khapuṣpavadasat kāryaṃ syāt ? ghaṭavilakṣaṇapaṭavat sat syāt ? iti . atrocyate --na, itaretarāsattvavailakṣaṇyāt,
ghaṭaḥ paṭātmanā nāsti paṭo'pi ghaṭātmanā nāstyeveti asattvāṃśābhyāmeva vailakṣaṇyamanayoḥ, ato
vipakṣāsiddheḥ sapakṣa eva vṛtternānaikāntikaḥ . śeṣo granthaḥ satkāryavādaviparyayeṇa tulyagamatvāduktānusāreṇohyo yāvadanāvirbhāvakasattvāviśiṣṭatvāt kāryavaditi prathamacakrakaṃ kāryasattvaprasaṅgena .
atha na kāryānityaprādurbhāvavadityādi kāraṇasattvaprasaṃgacakrakaṃ dvitīyaṃ yāvadupasaṃhāragranthaḥ --ataḥ
kāraṇaṃ sat, upalabhyatva āvirbhāvakatvāt, kṛtavaditi kṛtaghaṭavadityarthaḥ . syānmatam--kṛtaṃ ghaṭādikāryamakṛtāt kāryāt kāraṇāccānyad vilakṣaṇaṃ ca tat tasmādasaditi . etacca na, viśiṣṭaṃ kṛtamapi kāraṇavat
sat, upalabhyatve āvirbhāvakatvāt, kāraṇavadeveti upalabhyatvaviśeṣaṇamāvaraṇādyabhāvaprakāśādyupalabdhipradarśanamiti . śeṣaṃ prāguktasatkāryavādadvitīyacakrakaviparyayeṇa tulyagamaṃ yāvat tato'nyatvameveti . tatra kimuktaṃ
bhavati ? tadvyākhyānārthamāha --tatrāsattvamevāghaṭapaṭavaditi . yathā ghaṭābhāva eva paṭo'ghaṭastathā viśeṣo'pi kalpyamāno'satvāṃśadvāreṇa syād nānyathetyaviśeṣād vailakṣaṇyānupapattiriti dvitīyaṃ cakrakaṃ samāptam .


athaitat sāmyamubhayasattvād mā bhūdityanyatarasattvaṃ kāryāsattvābhyupagamaparihāreṇa kāryameva sat iti . atra kāryasamīpe evakāra ityanyatra pratiyogini sattve
niyamaḥ sattvaṃ kārye eva niyataṃ nānyat sat iti, tataśca na kāraṇaṃ sat, tathā ca
sato'saditi asataśca saditi saṃjñā kriyate, kāryasattvaṃ kharaviṣāṇādisattvatulyam,
nāmamātre visaṃvādaḥ . kāryāsattvanivṛttyekāntatyāgāccābhyupagamavirodhaḥ svavacanādivirodhāḥ . sadevakāre tu sadanavadhṛteḥ pūrvadoṣā eva .
athocyeta--sarvathā sattvādekakāraṇatayā na kaścid viśeṣo'sti, yadeva
kāraṇakāle kāryasattvaṃ tadeva kāraṇasattvamapīti nāvadhāraṇakṛto doṣo nāpi pūrvastulyatvāpattidoṣaḥ . evamapyekatvād viśeṣābhāvaḥ, tato yathaiva kāraṇamanupādānasiddhaṃ
sāmānyamantarbhāvitāśeṣaviśeṣasattvātmakamevaṃ kāryasyānupādānasiddhatvāt sāmānyatvādantarbhāvitāśeṣaviśeṣasattvātmakatvāt kāryamapi kāraṇavadevākramaṃ syāt .

athaitat sāmyamityādi . pūrvadoṣaparihāreṇānyatarasattvaparigrahe kāryamasat iti necchato'vaśyaṃ kāryameva sat ityavadhāraṇapakṣaḥ syāt . sa ca satkāraṇapratiṣedhavādaviparyayeṇa doṣābhidhānavadihāpi kāryo yāvad
nāmamātre visaṃvāda iti . evaṃ ca sati kāryāsattvanivṛttyekāntatyāgāccābhyupagamavirodha ityādi gatārthaṃ
tathaiva . atha kāryameva sat ityavadhāryamāṇa ete doṣā iti sattvaṃ nāvadhāryate kāryamastyeva kāraṇamapyasti
itīṣṭatvāditi cet, availakṣaṇyādikṛtāḥ pūrvadoṣā eva .
athocyeta--sarvathā sattvādityādi yāvadanekaviṣayatvāt tulyatvasyeti . pakṣadvayoktadoṣaparihārārthamitthaṃ kalpayet --sarvathā sattvāt sarvapiṇḍaśivakaghaṭādiprabhedābhedādekakāraṇatā, tayā na kaścid
viśeṣo'sti, yathaikasyaivāheḥ saṃvarte vivarte vā'bhinnasya kāraṇasya kāraṇatā, nāheḥ pṛthagbhūtau saṃvartavivartau
tathā tathā tasyaivāvasthānāt, nāpyahiḥ saṃvarto vivarto vā na bhavati tatheti . tad bhāvayati --yadeva kāraṇetyādi yāvat kāraṇasattvamapīti . iti nāvadhāraṇetyādyupanayaḥ, itiśabdasya hetvarthatvād yadi kāryameva sat atha kāraṇameva sat ityucyeta yadi sadeva kāraṇaṃ kāryaṃ ca ityucyate sarvathā tasya kāraṇasya
svasaṃvartavivartaikarūpatvād nāvadhāraṇakṛto doṣo'sti paramatāpekṣatvādavadhāraṇasyāpi . nāpi pūrvaḥ tulyatvāpattidoṣaḥ khapuṣpādyasadvilakṣaṇaprādurbhāvāprādurbhāvakāraṇakāryāvailakṣaṇyadoṣo vāsti, ekatvāt . anekaṃ
hi tulyamatulyaṃ vā syāt idamanena tulyaṃ ghaṭādi paṭādi vā iti . nirastapūrvāparībhāvātmani kārye katarad
bhinnaṃ kāraṇaṃ nāma ? kāraṇātmakabhāvitakāryatvādvā katarat kāraṇam ? iti . na tvasti bhedaḥ, tasmādadoṣa iti .
atrocyate --evamapyekatvād viśeṣābhāvaḥ tvayokto'dhunā . tataḥ kim ? tata iti yathaiva

atha mā bhūdeṣa doṣa itīṣyata evākramaṃ kāraṇe kāryasya sannihitatvādahivat .
yadi kramavadahyādi kāraṇaṃ syāt na syāt kramavattvāt khapuṣpavat . tasmādakramameva
sarvam, kāraṇatvādeva kāraṇasvātmavat tathā bhedenābhavadapi sadeva . khapuṣpamapi tarhi
sat kāraṇaṃ ca syādanupalabhyatvāt kāryavat . kāraṇaṃ vā asat kāryaṃ ca tathānupalabhyatvāt khapuṣpavadeva .
yadi tu na kāraṇānupādānasiddhatvavat kāryamanupādānasiddhaṃ saditi ca niścayo
na vyāvartate tadvailakṣaṇyānna tarhi kāraṇaṃ sat, asat, sadvilakṣaṇatvāt khapuṣpa-
kāraṇamanupādānetyādi yāvadakramaṃ syāditi . viśeṣābhāvāt kāraṇavat kāryamanupādānasiddham, anupādānasiddhatvāt sāmānyam, sāmānyatvāccāntarbhāvitāśeṣaviśeṣasattvātmakameva, tasya kāryasya sāmānyatvādanupādānasiddhatvādantarbhāvitāśeṣaśivakasthāsakośakuśūlaghaṭādiviśeṣasattvātmakatvāt kāryamapi
kāraṇavadevākramaṃ syāt, upalabhyate ca krameṇa prāk piṇḍaḥ paścācchivaka ityādi .
atha mā bhūdityādi yāvat sadeveti . syānmatam--iṣyata evākramaṃ kāraṇam, ahāviva saṃvartavivartasadbhāvāt kāraṇe kāryasya sannihitatvāt . yadi kramavadahyādi kāraṇaṃ syāt na syāt kramavattvāt
akramatvābhāvādityarthaḥ, akramāt kāraṇādatyantavilakṣaṇatvāt khapuṣpavat . yugapatsannihitasarvadharmakaṃ kāraṇamahyādīṣṭam, no cet saṃvartavivartāvahāvivākāśe'pi syātāmubhayorakramatulyatvāt . tasmād viyati abhūtairahi-
saṃvartavivartādibhiḥ sahaivākramameva ahirātmarūpabhūtaiḥ, tasmāt kāraṇatvādakramameva sarvamahyādikāraṇasvātmavat . kimarthaṃ tarhi kāraṇavad na bhedena bhedā gṛhyante tadaiva iti cet, ucyate --kāraṇatvādeva kāraṇasvātmavat, ahiḥ saṃvartavivartādibhedenābhavannapi kāraṇatvenaivākramarūpeṇa bhavannapi sa evāsti gṛhyata eva
sattvāt tadeva kāraṇaṃ tathā tathā tathā gṛhyata ityartha iti . atrocyate--etadapi asat anumānāntaravirodhāt, khapuṣpamapi tarhi sat syāt anupalabhyatvāt kāryavat . kāraṇaṃ ca syāt khapuṣpam,
anupalabhyatvāt, kāryavat . kāraṇatve vā tathābhedenābhūtatvāt sat khapuṣpaṃ syāt kāryavat . athaivaṃ neṣyate
kāraṇamasat kāryaṃ ca sat tvadiṣṭaṃ tathānupalabhyatvād bhedena kramabhāvinā ahisaṃvartavivartādiprakāreṇānupalabhyatvādityarthaḥ khapuṣpavadeveti . na caivamādīṣṭam, tasmādanupādānasiddhaṃ kāraṇaṃ sat, upādānasiddhaṃ
kāryamasacca sad bhavati .
yadi tvityādi . yathā kāraṇamanupādānasiddhaṃ sattvāt tathā kāryamanupādānasiddhaṃ sattvāt ityetad
neṣṭamupādānasiddhameveṣṭam, asattvāpattibhayāt sat iti ca niścayo na vyāvartate bhavatastatastadvailakṣaṇyāt upādānasiddhatvavailakṣaṇyād na tarhi kāraṇaṃ sat . kasmāt ? anupādānāditvāt sāmānyatvā

vadityādi pūrvavaccakrakadvayapravartanam . tasmādasat kāryam .
nanvevamasattvādāyatyāmapi nāvirbhavet kāryaṃ khapuṣpavat . na, saviśeṣaṇāsattvā-
dantarbhāvitāśeṣaviśeṣasattvātmakatvāt, asat, kāryavailakṣaṇyāt khapuṣpavadityādi pūrvavaccakrakadvayapravartanamupādānānupādānavilakṣaṇatvādivacanena āvirbhāvānāvirbhāvātmakatvādivacanavad netavyam--
yat tat sat tato'nyat kāryam, tadatulyavikalpatvāt ghaṭapaṭavad dravyakriyāvadvā . kathamatulyavikalpatā ? iha kāryakāraṇayordvayorapi sattvaṃ kāryasattvameva vetyetad vikalpadvayaṃ syāt, itarayorabhyupagatapratipakṣatvād vādābhāvāt . tad yadi tāvadubhayasattvaṃ tatastadātmakasattvāviśiṣṭatvāt kāraṇasvātmavadupalabdhilakṣaṇaprāptatve yathā kāraṇasyānupādānopalabdhiḥ tathā kāryasya syāt . atha na kāraṇānupādānavat kāryānupādānaṃ sacca kāryamiti niścitam, tadvailakṣaṇyād na tarhi sat kāraṇamasat sadvilakṣaṇatvāt khapuṣpavat, itaraḥ kṛtaghaṭavat . nanu ghaṭasattvaṃ paṭasattvavilakṣaṇam, na, itaretarāsattvavailakṣaṇyāt .
athaivamapi vailakṣaṇye kāraṇasattvaniścayo na nivartate anupādānātmakaṃ ca tat, na tarhyananupādānātmakatvāt
kāryaṃ sat khapuṣpavat . itarathā hi nityamevopādīyeta sattvāt kāraṇavat, kāraṇaṃ vopādānavat syāt
upalabhyasattvāviśiṣṭatvāt kāryavat iti prathamacakrakam .
atha na kāryānityopādānavat kāraṇopādānam, sacca kāraṇamiti niścitaṃ tadvailakṣaṇyād na tarhi sat
kāryam, asat, sadvilakṣaṇatvāt khapuṣpavat, itaraḥ kāraṇavat . khapuṣpamapi vā sat anupādānānupalabdheḥ kāryavat . nanvityādīti sottaram . athaivamapi vailakṣaṇye kāryasattvaviniścayo na vyāvartate upādānātmakaṃ ca tat na tarhi anupādānātmakatvād gandharvanagaravat kāraṇaṃ sat, na tvevaṃ bhavati, ataḥ kāraṇaṃ
sat upalabhyatve'nupādānātmakatvāt kṛtavat, kṛtamapi vā kāraṇavat . na tu kāryam, anupādānānupalabdhyātmakatvāt khapuṣpavat . sattve vā viśeṣo vaktavyaḥ, aviśeṣe vailakṣaṇyānupapatteḥ . viśeṣonnayane'pi
viśeṣasyāsadāśrayatvāt tato'nyatvameva, tatrāsattvameva aghaṭapaṭavat iti dvitīyacakrakapravartanaṃ kṛtamiti .
tasmādasat kāryamityupasaṃhṛte āha --nanvevamityādi . yadyevamasat kāryaṃ cedutpadyate tato'sattvādāyatyāmapi bījamṛtpiṇḍādyavasthānakālāduttarakāle'pyaṅkuro nāvirbhavecchivakādi ghaṭādi ca kāryamasattvāt
khapuṣpavat, khapuṣpamapyāyatyāṃ vā prādurbhavet asattvāt aṅkuraghaṭādivadityetadaniṣṭaṃ prasaktam . tacca
nāsti . tasmāt sat kāraṇe kāryamiti . etacca na, saviśeṣaṇāsattvāt, yo'yaṃ heturaniṣṭāpādanārthamuktaḥ
asattvāt iti eṣo'siddhaḥ, abhūtaṃ nāstītyanarthāntaram vai॰ sū॰ 9 . 1 . 9 iti vacanādatyantāsata evā

dananyacandrāditvavat . ata eva prakaraṇacintā--kiṃ ghaṭādi kāryamasadāvirbhavedalātacakravat, utetaracakravat sadāvirbhavet ? anaikāntikatvāt .
evaṃ tarhi mayāpi śakyaṃ vaktum--yat tadasat tato'nyat kāryam tadvikalpāsamarthatvād ghaṭapaṭavadityādi . uttaramatra vaktumaśakyam . yadyevamahamapi bravīmi
satkāryasādhanānyapyaśakyāni nivartayituṃ sopanayasaprapañcānāṃ vaktuṃ yuktatvāt . tatho-
sattvāt . ananyacandrāditvavat, yathā nāstyanyaścandramā iti dvitīyacandrābhāvādananyo'yameveti sāmānyāt pratiṣidhyate candramāḥ tathā nāsti ghaṭo gehe mṛtpiṇḍe kapālāvasthāyāṃ vetyādīnyasattvāni saviśeṣaṇāni ananyacandrāditvanidarśanasūcitāni teṣāṃ ca satāmevāsatāmāyatyāmāvirbhāvadarśanāditi .
ata eva prakaraṇacintetyādi . yasmāt prakaraṇacintā sa nirṇayārthamapadiṣṭaḥ prakaraṇasamaḥ
nyā॰ sū॰ 1 . 2 . 7 iti, yasmādeva āvirbhavad dvividhaṃ dṛṣṭam--sadasacca, tadyathā--alātacakrādyasat,
sacca rathādicakrādi, tatra sandehaḥ --kiṃ ghaṭādi kāryamasadāvirbhavedalātacakravat utetaracakravat sadāvirbhavet ? iti . yata eva saṃśayo na tata eva hi nirṇayaḥ, anaikāntikatvāt . aikāntiko hi
hetuḥ syāt, dhūmādatrāgniryathā . ityasadeva kāryamiti .
evaṃ tarhītyādi . satkāryavādī pūrvābhihitasatkāryavādopapattibhirviruddhāvyabhicāricikīrṣayāha —
evaṃ tarhi mayāpi śakyaṃ vaktum, tadyathā --yat tadasat tato'nyat kāryam tadvikalpāsamarthatvād ghaṭapaṭavadityādisatkāryasādhanaprapañco'tītaḥ so'tra draṣṭavya iti pūrvapakṣaḥ . uttaramatra vaktuma-
śakyam, yathātrāsatkāryasādhanāni anivartyāni tathā satkāryavādasādhanānyapīti .
yadyevamiti . yadyevaṃ bravīṣīti pratyuccāryāha ahamapi bravīmi-- evamapi satkāryasādhanānyapyaśakyāni nivartayitum, sopanayasaprapañcānāṃ vaktuṃ yuktatvāt, yathā tvayopanayasahitāni pratyavasthānasahitāni ca pūrvottarapakṣaprasaṅgena, satkāryāsatkāryavādayostulyaṃ samarthanamiti bhavato yadi matiḥ tatho

bhayavādasiddhiḥ, ubhayoranyatarasya vā niṣedhe pramāṇābhāvāt . nanvevaṃ tathārthasthitisatyatvāt sarvavādanāthānekāntavādāśrayaṇaṃ kṛtam, tadatatsamarthavikalpatvāt, ekapuruṣapitṛputrādivat . na ca tena saha kasyacid virodhaḥ, tasmādayamārādhyaḥ śaraṇaṃ ca .
yat tad bhūyate dravyeṇa tasya sarvagatatvaṃ nityatvaṃ cotsargaḥ, bhūtābhūtabhedātmakastasyaivāpavādaḥ, tasya ca vidhānam, ityeṣa ubhayavidhirna bhavati .
bhayavādasiddhiḥ satkāryāsatkāryavādayoḥ siddhiḥ, nivārayitumaśakyatvāt . syānmatam--anyonyanivāritayoranayorvādayorasiddhirevetyasadvādāśrayaṇaṃ śreya iti . etaccāyuktam, ubhayoranyatarasya vā niṣedhe
pramāṇābhāvāt, jñānābhidhānayoḥ pramāṇayordvirūpārthaviṣayatvādasadviṣayayoraprāmāṇyāt . tasmādavaśyamubhayarūpārthasthitisatyatvam .
tataḥ kim ? iti cet, ucyate --nanvevaṃ tathārthasthitisatyatvāt sarvavādanāthānekāntavādāśrayaṇaṃ kṛtam tvayā iti vākyaśeṣaḥ . anekāntavādo hi vādanāyakaḥ sarvavādavirodhāvirodhayornigrahānugrahasamarthatvāt, arivijigīṣvādīnāmivodāsīnanṛpaḥ . sa cettham--syādanyat syādananyat
kāraṇāt kāryamityādi . kutaḥ ? tadatatsamarthavikalpatvāt, tasmiṃścātasmiṃśca vikalpe samarthatvāt,
kāraṇe kāryaṃ sadananyat, asadanyat iti vā pakṣe samartho vikalpo'syeti anantaroktavikalādeśahetudvayasamāhāraikarūpo'yaṃ hetuḥ pakṣadvayasādhanasamarthaḥ . ko dṛṣṭāntaḥ ? ekapuruṣapitṛputrādivat, yathaika eva
puruṣo'pekṣāviśeṣopanītaiḥ pitṛputrabhrātṛbhāgineyamātulādibhiranyairanyo'nanyaśca tena tena prakāreṇa saṃścāsaṃśca
kāraṇakāryanityānityādiparyāyārpaṇīyaśceti . asya hetorbhāvanā uktasādhanadvayādevādhigamyā vikalpabhaṅgakairvyākhyātaiva . sadasadvādyubhayopanītahetusāmarthyādevānekāntasiddhiḥ . na ca tena saha kasyacid virodhaḥ,
tasmāt parityaktapakṣarāgairanabhiniviṣṭairātmahitagaveṣibhiḥ kuśalairanyathā hitaprāptyasambhavāt āśrayaṇīyaḥ iti
paricchidyāyamārādhyaḥ śaraṇaṃ ca nayasamūhātmakatvādananyasādhāraṇotsāha-prabhu-mantraśaktiyuktabharatacakravartivad
vijigīṣubhiriti . yadyasau sarvairārādhyaḥ śaraṇaṃ ca vādānāṃ kimarthaṃ vādibhiḥ saha vyudyate ? dṛṣṭaśca vivādaḥ, tasmād
vivāditvāccheṣavādivadanārādhyo'śaraṇaṃ tavāpi ca darśanāt tena saheti . atrocyate--mama tena sahāvirodha eva
tavāpi ca, kintu vayaṃ tvatpratipattyaikāntavastvanupapatterbrūmaḥ, vayaṃ tvadanugrahārthaṃ tvadanuśāsina iti na doṣaḥ .
idānīṃ naigamanaya ubhayavidhirātmamatasvarūpaṃ vaktukāmaḥ paramataṃ prāgdūṣitaṃ pratyuccārayannitthamupasaṃharati —
yat tad bhūyata ityādi . yat tad bhavati tena bhavatā yad bhūyate dravyeṇa tasya bhavanasāmānyaṃ kṣetrataḥ
sarvagatatvaṃ kālato nityatvaṃ ca sarvātmakaṃ tasya utsarjanaṃ vidhānaṃ sa eva vidhiḥ prāguktaḥ, paścād dvitīyaḥ
pravṛttyātmakabhūtābhūtabhedātmakastasyaivāpavādaḥ, tasya ca vidhānam ityeṣa ubhayavidhistvayeṣṭa eva na bhavati .


sattādravyatvādigaganādisarvagatatvamaṇvādisahitanityatvaṃ cotsargaḥ . ārabdhadravyaguṇānāṃ karmaṇaścānityatvāt prāguktebhyo dravyaguṇakarmaṇāṃ parasparataḥ svajātiprabhedebhyaśca kāraṇakāryatayā cānyatvamityapavādaḥ . tayorvidhireṣa vidhiniyamavidhiḥ .

kastarhīti cet, sattādravyatvādīti yāvad nityatvaṃ cotsarga iti . sattā mahāsāmānyam, dravyatvaṃ
pṛthivyādiṣu sāmānyam, ādigrahaṇād guṇatvakarmatve ca rūpādigamanādiṣu ca sāmānyaviśeṣāstadbhedāḥ .
gaganādīni ākāśātmadikkāladravyāṇi vibhaktasarvagatāni, dravyāṇāmeṣāṃ sarvavyāpitā sarvagatatvamaṇvādisahitanityatvaṃ ceti teṣāṃ dravyāṇāmaṇūnāṃ ca nityatvaṃ kālavyāpitā pārthivādicaturvidhāṇudravyāṇāṃ ceti .
ādigrahaṇād manodravyasahitānāmiti vibhutvaparimaṇḍalatvādiguṇasahitānām, te ca guṇāstāni ca
dravyāṇi nityānītyarthaḥ . eṣa utsargaḥ sāmānyavidhiḥ .
ārabdhadravyetyādi yāvadapavāda iti . pārthivāpyataijasavāyavyaiścaturvidhairaṇubhiḥ saṃyogāpekṣaiḥ
samānajātīyaiḥ samānajātīyāni dvyaṇukādīni tadādyuttaravṛddhyā mahāpṛthivyādiparyantāni ārabdhāni, dravyāṇi
dve bahūni vā dravyāntarāṇyārabhante caturvidhānyeva, yeṣāmevādhikṛtamārambhasāmarthyaṃ tairārabdhe kāryadravye
tatsamavetā niyamata eva guṇāśca guṇāntaramārabhante   iti vacanāccitrādaya ārabdhaguṇāḥ,
teṣāmubhayeṣāmārabdhadravyāṇāmārabdhaguṇānāṃ cānityatvāt prāguktebhyo viśeṣaḥ tathā karmaṇaśca saprabhedasya .
evaṃ tāvad nityānityasarvagatāsarvagatabhedenānyatvam, punaśca dravyaguṇakarmaṇāṃ parasparataḥ dravyebhyo guṇānāṃ
karmaṇāṃ ca guṇebhyo dravyāṇāṃ karmaṇāṃ ca karmabhyo dravyāṇāṃ guṇānāṃ ca parasparata iti svajātiprabhedebhyaścānyatvam, dravyajāteḥ parasparataḥ pṛthivyā udakādibhyaḥ udakasya pṛthivīsahitebhyo'nyebhyaḥ, evaṃ jvalanapavanagaganadikkālātmamanasāmitarebhyo'nyatvamiti sattāsamavāyasāmānyaviśeṣāntyaviśeṣebhyaścānyatvaṃ nityebhyo'nityānāṃ cetyapavādaḥ, tathā kāraṇakāryatayā ca, dravyaguṇakarmaṇāṃ dravyaṃ kāraṇaṃ sāmānyam
vai॰ sū॰ 1 . 1 . 17 ityādi saṃyogavibhāgāḥ karmaṇāṃ kāryam vai॰ sū॰ 1 . 1 . 28 ityādi kāraṇakāryanānātvena cānyatvamityapavādaḥ . tayorutsargāpavādayorvidhiḥ sāmānyaviśeṣayorvidhiniyamayorityarthaḥ . eṣa
vidhiniyamavidhiḥ, na prāktanastvatparikalpitaḥ . 


kriyā hi prāgabhūtanirvṛttyarthā anekadravyatāyāṃ bhavati, adṛṣṭavaśādaṇuṣu karma-

yadapyuktaṃ tvayā yathābhūtasannihitavastuśaktivyaktiḥ kriyā dravyābhede sarvabhedaprabhedanirbhedaṃ bījaṃ
dravyam iti ca tanna bhavati, yasmāt kriyā hi prāgabhūtanirvṛttyarthā, jagatpralayakāle ca kā tvadiṣṭavyāpāralakṣaṇā kriyā madiṣṭādṛṣṭacoditāṇugatakarmaṇyasati ? sā hyadṛṣṭacoditāṇukarmajanitā dharmanirvṛttyarthā
jagatsṛṣṭyarthā ca syāt, karmaiva ca naḥ kriyā, na hi sā nirvṛttameva nirvartayituṃ krīḍitamevāstu iti
nirarthakaṃ vā pravartate . sā cānekadravyatāyāṃ satyāṃ bhavati, anekadravyatvaṃ cādṛṣṭacoditāṇukarma antareṇa
na bhavitumarhati, kasmāt ? adṛṣṭavaśādaṇuṣu karmasambhavād dvyaṇukādyanekadravyotpatteḥ tatsamavāyācca, tataścānekāṇukṛtāgnyūrdhvajvalanādilokasthitikarasarvakāryopapatteḥ naikasya kasyacit khavad nityasya kriyāsti . bhedabījamātradravyaśaktivyaktau vā na kaścidupakāro'styasya jagataḥ, kiṃ kāraṇam ? yasmāduktam --aṇumanasoścādyaṃ
karmetyadṛṣṭakāritam vai॰ sū॰ 5 . 2 . 14 iti . na cedetadevamiṣyate yadā adṛṣṭaparigṛhīteṣvaṇuṣu karma na

sambhavād dvyaṇukādyanekadravyotpatteḥ . na cedetadevamiṣyate tadā caikyena tadekaṃ dravyaṃ
niṣkriyatvānna kiñcidārabheta, tataśca tadapi na bhavedeva karma, dvyaṇukādyanekadravyadravyābhūteḥ kriyānirviṣayataiva syāt . ārabdhadravyabhūtāvapi ca tadabhāvāllakṣaṇā-
bhavati tadā caikyena stimitagaganavat tadekaṃ dravyaṃ niṣkriyatvād na kiñcidārabheta, tataścārambhābhāvāt
tadapi na bhavedeva karma, karma hyārambhasvarūpaṃ kalpyate, tasya svarūpābhāvāt khapuṣpavadabhāvaḥ, tadabhāvād
dvyaṇukādyanekadravyaṃ dravyaṃ na bhavet, tadabhūteḥ kriyānirviṣayataiva syāt, yadyanekadravyaviṣayā na bhavati
ārambhābhāvādanekadravyatvānupapattereva aṇvākāśādyekadravyaviṣayāpi na bhavatyeva sā tvadiṣṭā asmadiṣṭakarmavilakṣaṇā teṣāṃ nityaikastimitagaganavadārambhābhāvāt, aguṇavato dravyasya guṇārambhāt karmaguṇā aguṇā
akriyāścāsmanmatena tvanmatenāpi guṇādīnāṃ kriyātvāt kriyāyāśca dravyapradhānāyā niṣkriyatvādeveti kriyānirviṣayatā suṣṭhūcyate .
evaṃ tāvat kriyā dravyaṃ nārabhata ityuktam . idānīṃ tvadiṣṭaṃ dravyaṃ ca bhavye pā॰ 5 . 3 . 104

rambhānārambhādibhedāccānyatvādevānyatvam, guṇakarmaṇāṃ tadabhūteḥ dravyebhyo viśeṣaḥ
bhavatyeva bhavati dravyam ityayuktamiti vakṣyāmaḥ . katham ? abhyupetyāpyārabdhadravyaṃ kāraṇe kāryasyāsattvād
varṇitavarṇitopapattivat kāraṇadravyebhyo'nyatvāt kāryadravyāṇāṃ na hi tadeva dravyaṃ bhavatīti . athavāyamapyapavādavidhiḥ --ārabdhadravyabhūtāvapi ca pūrvadravyebhyaḥ kāraṇabhūtebhyaḥ kāryabhūtānāmanyatvād guṇakarmatvādinā
tasyaiva vā'bhāvād dravyasyeti . kiñca, lakṣaṇārambhānārambhabhedāccānyatvādevānyatvamiti, viśeṣaprakaraṇe kriyāvat vai॰ sū॰ 1 . 1 . 14 ityādi dravyalakṣaṇam, dravyāśrayī vai॰ sū॰ 1 . 1 . 15 ityādi
guṇalakṣaṇam, ekadravyādi karmalakṣaṇam, itthaṃ lakṣaṇabhedād nānaiva dravyaguṇakarmāṇīti . dravyeṣvapyanārambhakebhyo gaganādibhyaḥ pṛthivyādyārambhakanānātvam, guṇānāmapi saṃyogavibhāgarūpādīnāmārambhakāṇāṃ vibhutvādyanārambhakebhyo nānātvam, karmaṇo'vayavidravyasaṃyogavibhāgārambhiṇo'nārambhakebhyo bhedaḥ, tadabhāvāt . teṣāṃ
virodhāvirodhakāraṇakāryaprakaraṇakṛtaṃ ca nānātvamādigrahaṇāt . guṇakarmaṇāṃ tadabhūteriti dravyameva dravyaṃ
bhavati, na guṇā na karmāṇi, guṇānāmaguṇākarmatvāt karmaṇaścāguṇākarmatvād dravyebhyo viśeṣaḥ . anāra

anārabhyatvācca śabdasyetarebhyo viśeṣaḥ sāmānyādīnāṃ ca . tatastvaduktadravyasvarūpalakṣaṇabhavanānupapattirityubhayasyāpyabhāvaḥ . dravyādiṣaḍbhedasya saprabhedasyaiva bhāvaḥ .
yaducyate yadayaṃ bhavati svayameva yadanena bhūyate sa evāsya bhāva iti naiṣa bhāvaḥ .
anyenānyena bhūyate so'nya evāsya bhāvaḥ yena ca bhūyate so'pi cāsya bhāvaḥ .
bhāve'pyubhayatā ubhayotsargāt, dvividho hi bhāvaḥ--svabhāvaḥ saṃbandhaśca .
bhyatvāccākāśaguṇasya śabdasyetarebhyo viśeṣaḥ sāmānyādīnāṃ ceti sāmānyasya sāmānyaviśeṣāṇāmantyaviśeṣāṇāṃ cetarebhyo'nārabhyatvāt, samavāyasya cāśrayitve satyapi parasparataśca svāśrayasya svānurūpapratyayādhānahetutvādityevamādiviśeṣahetusadbhāvāt sarvamanyadeva .
tataḥ kim ? tatastvaduktadravyasvarūpalakṣaṇabhavanānupapattiḥ, sarvaprabhedanirbhedaṃ bījaṃ dravyam,
tasyaiva dravyasya tathābhūtasannihitaśaktivyaktirbhāvaḥ ityevaṃsvarūpalakṣaṇasya bhavanasyānupapattiḥ, dravyabhavanabhinnabhavanātmakatvād guṇādīnāṃ dravyāntarāṇāṃ sattāsamāvāyādyāśritapadārthānāṃ ca . itiśabdo hetvarthe,
tasmāt kāraṇādubhayasyāpi sāmānyasya dravyabhavanasyaikarūpasyotsargasya kriyābhavanasya cāpavādasya bhūtābhūtādibhedasyābhāvaḥ . kathaṃ tarhi tayorbhāva iti cet, ucyate--dravyādiṣaḍbhedasya saprabhedasyaiva pṛthakpṛthaksvarūpasyaiva viśeṣadharmakasya bhāvaḥ .
yadapi ca tat svasanmātraṃ svarūpasattvaṃ tadapi nātmanaiva, yaducyate--yadayaṃ bhavati svayamevārthāntaranirapekṣaṃ svatantram, vibhaktyantareṇa tadeva vyaktīkaroti --yadanena bhūyate iti, svabhāvasambandha ityarthaḥ,
ayaṃ tvayeṣṭaḥ sa evāsya bhāva iti, naiṣa punarbhāvo bhavati . kastarhi ? anyenānyena bhūyate'nyāpekṣeṇa
ca tathā tadbhinnena so'nya evāsya bhāvo bhāvaḥ . ko'sau ? sattā mahāsāmānyam . yena ca bhūyate
so'pi cāsya bhāvaḥ, sadvyapadeśārhasya dravyādeḥ sato'pi bhāvaḥ, na kevalaṃ sattaiva, yatsambandhād bhavati
iti bhavati sāpi sattā bhāvaḥ sacca dravyādi bhavatītyarthaḥ .
bhāve'pyubhayatā ubhayotsargāt, sattāyāmapi ubhayatā sāmānyaviśeṣatā, sotsṛjyate niyamyate
ca, so'pi hyutsṛjyate ca bhāvaḥ sarvagataḥ iti, niyamyate svagata eva iti . sattāntarasambandhanirapekṣasadbhāve'sati mā bhūt sambandhānavasthā, dvividho hi bhāva iti sarvasya vastuna utsargāpavādau pṛthak

svabhāvaḥ svarūpasattā, sambandhaḥ sambandhasattā yatsambandhād dravyaguṇakarmasu saditi
bhavati .
na tu bhavatyeva bhāvaḥ san, dravyaguṇakarmavat sattāsvatattvāsamavāyāt .
daṇḍavattu arthāntarāpekṣatvād dravyaguṇakarmaṇāṃ sattādisambandhānurūpapratyayahetutvaṃ
sāmānyādīnām, na tvagṛhīte viśeṣaṇe viśeṣye buddhiranupravartate .
pṛthagvibhinnarūpau darśayati . tadvyākhyā --svabhāvaḥ sambandhaścetyādi gatārthaṃ yāvad dravyaguṇakarmasu
sat iti bhavati, svarūpasattā nārthāntaramapekṣate sambandhasattā tvapekṣata ityarthaḥ .
na tu bhavatyevetyādi . na tu bhāvaḥ sattā san, dravyaguṇakarmavat sanna bhavati sadbhāvasāmānye'pi
bhāvānāṃ pratisvaṃ svabhāvabhedāt, dravyaguṇakarmasadvaidharmyāt sanna bhavati na dravyaṃ bhavati na ghaṭādirbhavati,
dravyatvaghaṭatvādisambaddhadravyādighaṭādivad na sa dravyādi bhavatītyarthaḥ . kiṃ kāraṇam ? sattāsvatattvāsamavāyāt, sattāsamavāyo dravyatva-guṇatva-karmatva-ghaṭatvādisvatattvasamavāyo vā sattāyā yato nāsti, te
hi dravyādayaḥ sattāsvatattvasamavāyāt saddravyaghaṭādivyapadeśārhā bhavantīti . eṣo'pi viśeṣaḥ kimarthaṃ
sattāsvatattvasamavāyād dravyādi sad bhavati na punardravyādisamavāyāt sattādisvatattvāni dravyādīni
bhavanti iti cet, ucyate--svarūpasattayā satāmapi sāmānya-sāmānyaviśeṣa-viśeṣa-samavāyānāmasattvāt
svasadbhāvādeva satāṃ sambandhasadbhāvaśūnyānāṃ sattādīnāmitarebhyo viśeṣaḥ, sa tu sambaddhadravyādīnāmastīti darśayati --daṇḍavat tvarthāntaretyādi gatārthaṃ yāvad viśeṣye buddhiranupravartate
iti . viśeṣaṇasvarūpapratyayanimittatvād viśeṣaṇānāṃ sattādisambandhānurūpapratyayahetutvaṃ sāmānyādīnāṃ
svāśrayeṣu daṇḍanimittadaṇḍipratyayavat dravyaguṇakarmaṇāṃ na tvagṛhīte viśeṣaṇe, śvaityādiviśeṣapratyayasya

evameva hyubhayasyaivobhayaprādhānyasyāpi vidhiḥ, na tu dravyakriyayoḥ ubhayaprādhānyābhāvāt tathābhūtārthaviṣayatvāt sannidhānasya vyakterapi tadbhavanatantratvāt .
gaganādiṣvatatsambandhiṣvabhāvavaditi . evameva hyubhayasyaivobhayaprādhānyasyāpi vidhiryathāsmābhiruktaḥ
tathaiva sāmānyasya viśeṣasya ca vidhiḥ sambhavati, atyantaviśeṣarūpatvāt padārthaṣaṭkabhedānām, tathā
sāmānyaviśeṣadvayavidhirapi bhavitumarhati, na tu pūrvanayeṣṭo dravyakriyayoḥ, ubhayaprādhānyābhāvādasvātantrye kartṛtvābhāvāditi . asmābhistvadanukampayā abhyupagate'pi kartṛtve svatantrabhavanātmake dravyasyaiva
prādhānyamiti tadvidhānāt kriyāyāḥ prādhānyāvidhānāt, bhaved dravyaṃ kartṛ svātantryāt, na kriyā
prādhānyābhāvāt ityevaṃ yuktyā prāpte'pi tvadanukampayā tayoḥ kartṛtve vābhyupagate'pi na bhavitumarhati
ubhayaprādhānyābhāvādityarthaḥ . kiṃ kāraṇamubhayaprādhānyaṃ nāsti iti cet, ucyate --tathābhūtārthaviṣayatvāt sannidhānasya, dravyaṃ hi sannihitabhavanamiṣyate tathātathābhavadbhāvābhimukhasannihitaghaṭādibhavanagehavat,
gehasannihitaghaṭavat sarvathā teṣāṃ kriyāvyaṅgyābhimatānāṃ dravye sannidhānābhyupagamāt pradīpeneva gehe
sannihitānāṃ ghaṭādīnāṃ kriyayā na kiñcit prayojanam, sambhāvyamānamapi prayojanamabhivyaktimātraṃ syāt,
tasyā vyakterapi tadbhavanatantratvāt dravyabhavanasyaiva pradhānasyopakāramātrārthatvād vyakteraprādhānyamiti .

ayaṃ tūbhayapradhānavidhiḥ--ārabdhānārabdhadravyāṇāṃ svabhāvabhedād viśeṣaḥ,
bhāvasattvasya atyantavyañjanasvātantryādanyathābhūteḥ . pṛthivyudakatejovāyvākāśa-
ayaṃ tūbhayapradhānavidhiriti nigamanam . tuśabdo viśeṣaṇārthaḥ, evaṃ hyasau viśiṣṭārthādhikārāparityāgenaiva sāmānyaviśeṣayorvidhiriti . kīdṛśa iti cet, tannidarśayati --ārabdhānārabdhetyādi saprabhedasaṭpadārthaparasparānyatvapradarśanārtho grantho yāvat karmaṇi tu svabhāvasambandhasadbhāvābhyāmiti prāyo
gatārthaḥ, tathāpi kiñciducyate--pārthivādiparamāṇudvyaṇukādyārabdhānāmapi svabhāvabhedād deśakālābhede'pi
nānātvam, paramāṇvākāśādīnāmanārabdhānāṃ ca tata eva, bhāvasambandhābhivyaṅgyābhede'pi sati ārabhyāṇāṃ
ca kādācitkatvāditareṣāṃ nityatvād viśeṣaḥ . bhāvasattvasya sattāsattvasya svabhāvasadbhāve'pi viśeṣaḥ,
kasmāt ? atyantavyañjanasvātantryāt, itare vyajyante sa tu vyanaktyeveti . anyathābhūteḥ, evamanyena
prakāreṇa bhavanāt sarvatra sannihitameva bhavati ityabhāvāt anyathābhūteriti . yadyevaṃ bhāvavyañjanāsvātantrye
satyeva na syāt, naiva syāt sattā sambandharahitatvāt khapuṣpavat, bhāvo hi sadbhāvasadvyañjanasvātantryābhāvāt
khapuṣpavad na syāditi . pṛthivyudaketyādi . etānyapi dravyāṇi itaretarābhāvātmanā na santi, asatāmeva

kāladigātmamanodravyāṇāmitaretarāsatāmeva bhāvādisambandhāt tathā tathānyatā,
anyatve eva asati sattvam . guṇakarmaṇorapyevameva . na cāsyānyasmāt sadabhidhānapratyayau svaparaprakāśahetutvāt pradīpavat, svasadbhāvena sata evāsattvaṃ sambandhasadbhāvābhāvāt, aguṇaguṇavat . evaṃ sāmānyaṃ sāmānyameva . kāryadravyādīnāṃ svabhāvasadbhāvo
na bhavatīti bhavatyeva . kiñcit tu bhavatyeva bhavati paramāṇvākāśakāladigātmamano-
sattāsambandhāt sattvaṃ bhavati dravyatvasambandhād dravyatvaṃ bhavati . tataśca sattāto dravyatvāccānyonyataśca tena
tena prakāreṇānyatā, anyatva evetaretarāsatāṃ bhāvādisambandhādanyatva eva asati sattvamanyatva
eveti . guṇakarmaṇorapyevameveti, bhāva-guṇatva-karmatvādibhiḥ sambandhāditaretarāsatāmeva sadguṇakarmatvāni .
evaṃ bhāvo'satāṃ sambandhāt sattvaṃ janayati dravyādīnāmityuktam, tathā kiṃ bhāvasya sambandho'nyena
janyate ? netyatrocyate --na cāsyetyādi . sa hi svayaṃ sambandhādanyeṣāṃ sadabhidhānapratyayaheturnānyasmāt sadabhidhānapratyayau labhate, svaparaprakāśahetutvāt, pradīpavat, na hi pradīpo ghaṭādiprakāśanasamarthaḥ svaprakāśane
ghaṭādīnapekṣate tathā sattāpi . tasmāt tasya svabhāvasadbhāvena sata evāsattvaṃ sambandhasadbhāvābhāvāt,
netaretarāsattvāt, yathā guṇo'guṇaḥ iti nāsya guṇo'stītyaguṇa ucyate guṇaḥ, na tu guṇo na bhavatīti .
kasmāt ? guṇāntarasambandhābhāvāt, na svayamaguṇatvāditi . evaṃ sāmānyaṃ sāmānyameveti gatārtham,
evaṃ tāvat svata eva bhāvaḥ sattāntarānapekṣaḥ san . yo'pyasau svabhāvasadbhāvaḥ kāryadravyādīnāṃ parato bhāvasambandhādādheyastasmādevāsanniti na, kiṃ tarhi ? tanna bhavatīti bhavatyeva, abhūtvā bhāvāt bhūtvā
cābhāvāt kāryasya svasadbhāvenaivāsat sad bhavati sadapyasad bhavatīti tasya svasadbhāvasya kāryasya sadasadbhāvadvairūpyaṃ tadatatsamarthavikalpatvāt, ekapuruṣapitṛputratvādivaditi bhāvitameva . tasmāt sarvamanyathānyathaiva sāmānyaviśeṣātmakaṃ bhavati . kiñcit tvityādi . idaṃ punarbhavatyeva bhavati svasadbhāvādeva
nābhūtvā na sattāsambandhāt paramāṇvākāśakāladigātmamanodravyādi, ādigrahaṇāt samavāya

dravyādi . viśeṣe'pyubhayatā sāmānyaviśeṣāntyaviśeṣābhyām . karmaṇi tu svabhāvasambandhasadbhāvābhyām .
ayaṃ ca naigamaikadeśatvād dravyāstikaḥ . dravyamapi dravyatvasambandhāt . jātiḥ
vibhuparimaṇḍalaparimāṇaguṇādi . sarvatra cetaretarāsattvānyathātvamiti viśeṣaḥ, svabhāvasattvaṃ sāmānyam .
viśeṣe'pyubhayateti sāmānyaviśeṣā dravyatvaguṇatvakarmatvādayaḥ, antyaviśeṣā yogināmekākāśadeśasthāṇvanyatvakarāḥ . karmaṇi tu svabhāvasadbhāvena karmatvasambandhasadbhāvena cetarebhyo bhedābhedau . evaṃ
dravyaguṇayordravyatvaguṇatvasambandhasadbhāvāt svabhāvasadbhāvāccetyevamādisādharmyavaidharmyābhyāṃ ṣaṭsu padārtheṣu
viśeṣā eva vaiśeṣikaṃ viśeṣaprayojanaṃ vā vaiśeṣikamiti vidhiniyamayorvidhirupapadyate, na tu tvadiṣṭaikavastuvidhiniyamavidhiriti .
atrāha--kimayaṃ dravyāstikabhedaḥ paryāyāstikabhedaḥ ? iti, ucyate --naigamaikadeśatvād dravyāstikaḥ,
dravyamastītyasya matiḥ, na pūrvavad dravyamevāsti, nāpyuttaravat sadasad nāstyeva vā dravyamiti . naigamaśabdo
niruktārthabhedaḥ, teṣu dravyamapītyādi dravyatvasāmānyaviśeṣaviśeṣaṇasambandhād dravyam, na bhavyadravaṇaguṇasandrāvasamudāyādyātmakam .
jātiḥ śabdārtha iti . sarvaśabdānāṃ jātivācitvameva, ākāśādīnāmapi jātivajjātiḥ iti

śabdārthaḥ . antyaṃ ca padaṃ vākyārthaḥ .
upacārāt . antyaṃ ca padaṃ vākyārthaḥ, yathā devadattaḥ kāṣṭhaiḥ sthālyāmodanaṃ pacati ityatrāntyena pacati--
padavyaṅgyena saha parasparasaṃsargalakṣaṇasyānvayavyatirekavato'rthasya paripūrṇatvāt . sa ca vākyārthaḥ pūrvapadajñānāhitasaṃskārāpekṣo'ntyapadapratyayaḥ, pratyekaṃ padairhi svāṃśārthaviṣayairutpāditāni vijñānāni saṃskāramādadhati,

ato'ntyapadajñānaṃ pūrvapadajñānasaṃskāraparipākavaśāt sambandhyantaravyavacchedi parasparasaṃsargaviṣayamupajāyate iti

asya nirgamasūtram--imā ṇaṃ bhaṃte . rataṇappabhā puḍhavī kiṃ sāsatā, asāsatā ? gotamā !
siyā sāsatā siyā asāsatā . se keṇaṭṭheṇaṃ bhaṃte ! evaṃ vuccati--siyā sāsatā siyā asāsatatti ?
gotamā ! davvaṭṭhayā+e sāsatā, vaṇṇapajjavehiṃ gaṃdhapajjavehiṃ rasapajjavehiṃ phāsapajjavehiṃ saṃṭhāṇapajjavehiṃ
sambandho'nvayavyatirekavānantyapadārthavyaktirvākyārtha iti . yathāha—
nādairāhitabījāyāmantyena dhvaninā saha .āvṛttaparipākāyāṃ buddhau śabdo'vadhāryate ॥ vākyapa॰ 1 . 84 iti .
sa ca kṛtasaṅgītereva padādiśabdārthajñasya puruṣasya pratyayaheturvākyārthaḥ śabdo vā, nākṛtasaṅgīteḥ, mlecchaprayuktaśabdārthāparijñānavat .
naitāḥ svamanīṣikā ucyante, kiṃ tarhi ? asya nayasya yato nirgamastannirgamasūtram--imā ṇaṃ bhaṃte
rataṇappabhetyādi yāvat saṃṭhāṇapajjavehiṃti . etamevāgamaṃ bhedavacanāditi hetutvenāha nayacakrakāraḥ,

asāsatā jīvājīvābhi॰ 3 . 1 . 78 iti bhedavacanāt . varṇādiparyāyādiṣu varṇaḥ paryavaḥ
samantād bhavitā ekavākyabhāvāt varṇasyaiva parito bhavanād gamanācca . varṇebhya
vyācaṣṭe ca --varṇādiparyāyādiṣvityādi . paryāyaśabdasya parigamanārthasya paryavaśabdasya bhāvavācino grahaṇād
varṇādiparigamanāni yasmin samantato bhāvo vā, avaterdhātorbhāvārthasya rakṣaṇādidaṇḍake pāṭhāt, varṇādaya
eva paryāyāḥ paryavā iti karmadhārayo vā sarūpaikaśeṣatvāt saṅgṛhītasamāsadvayatvāt, samantād gamanatvāt
samantād bhāvitvācca paryāyāṇāṃ paryavāṇāṃ ca, atra kenārthena paryāyaparyavārthayorekasyoktau dvitīyasyāpi saiva
niruktiḥ ? iti manyamāna āha --varṇaḥ paryavaḥ samantād bhavitā ekavākyabhāvāt dravyaguṇakarmaṇāṃ
saprabhedānāṃ sattāsamavāyasambandhapradhānānāṃ saṃsṛṣṭarūpāṇāmekavākyabhāvāditi, bahuvrīhiṃ darśayati --varṇasyaiva
parito bhāvād gamanācceti .
kathaṃ punastatparigamanaṃ paryavanaṃ ca ? iti tad bhāvayituṃ sopapattikaṃ sanidarśanamāha --varṇebhya
evetyādi yāvad gṛhyanta iti . varṇebhya eva rūpādibhyo guṇāntaraṃ citravarṇo raktaśyāmapāṇḍvādiḥ

eva varṇāntaraṃ tadārambhaniyamādeva pṛthivyādiṣu bhavati samantād gacchati vā . tāni
prāgabhāvapradhvaṃsātmakāni gṛhyante, tasmāt tairvarṇādiparyavairaśāśvatī, varṇa eva ca
paryavo guṇaḥ yathāsambhavaṃ śyāmādiḥ saṃyogavibhāgapṛthaktvaparatvāparatvādiśca, taiḥ
pākajo vā tadārambhaniyamādeveti, yathoktam --yeṣāmadhikṛtamārambhasāmarthyam   iti, pṛthivyādiṣu
varṇāntaraṃ bhavati samantād gacchati vā . tāni varṇādiparyavāḥ paryāyā vā ghaṭādīni vā dravyāṇi
ārabdhāni tairapyanyārabdhadravyāṇi prāgabhāvapradhvaṃsātmakāni varṇādyanātmakānyeva mṛtpiṇḍādyavasthānāni
ghaṭādīni kapālādīni ca gṛhyante . tasmāt taiḥ prāgabhāvapradhvaṃsātmakairghaṭādyātmabhūtairvarṇādiparyavairaśāśvatī
kāryakāraṇabhūtairityarthaḥ . karmadhāraye vā varṇa eva ca paryavo guṇo yathāsambhavamityādi, guṇā ime, taiḥ
aśāśvatī iti ca vartate varṇādiparyavairiti sambandhaḥ . yathāsambhavamārabdhānārabdhadravyagatāḥ kecicchyāmādayo'nārabdhacaturvidhāṇugatāḥ tadārabdhadravyāntare kāraṇaguṇapūrvāścaturvidhe, pārthiveṣveva raktādyāḥ pākajāḥ,

gandhādibhiśca . śāśvatī dravyārthataḥ . iti ṣaṣṭho vidhiniyamavidhyaraḥ .
saṃyogavibhāgau sakriyeṣu, pṛthaktvaṃ sarvadravyeṣu, paratvāparatve digdeśakālāpekṣe talliṅge, ādigrahaṇād gandhaśabda-jñānādayo'sādhāraṇaguṇāḥ pṛthivyākāśātmādīnām, ekatvādisaṅkhyāḥ sarvadravyasādhāraṇā eva, gandhādibhiriti tṛtīyānirdeśādebhiścāśāśvatī . śāśvatī nityā rūpādimūrtisaṃsthānasāmānyadharmairdravyārthato
ratnaprabhetyarthaḥ .
iti ṣaṣṭho nayo naigamabhedo dravyāstikāntaḥpātī parisamāpta itiśabdasamāptyarthatvāt, vidhiniyamavidhyara iti nāmanirdeśo'yaṃ nayacakravibhāgavinyastaścakrāra ivāra iti .



ayaṃ ca ṣaḍbhedo dravyāstika upavarṇitaḥ . eṣu ca paryavaśabdo bhāvavacanaḥ,
paryāyaśabdaḥ samantādgativacanaḥ . viśeṣeṇa tu yathādarśanameva vidhyādiṣu pratyekaṃ
vyākhyātasvarūpabhedamanugantavyaṃ sarvagatisāmānyamatyajadbhiḥ . dravyaśabdārthastatra
tatra vyākhyāta eva .

ayaṃ cetyatītān pañcaitaṃ ca ṣaṣṭhaṃ sampiṇḍya ekasya triśatabhedasya saṅkṣepeṇa ṣaḍ bhedāḥ, tatra 1vidhiḥ
2vidhividhiḥ 3vidhividhiniyamaṃ 4vidhiniyamaḥ 5vidhiniyamaṃ ṣaṣṭhaścāyaṃ 6vidhiniyamavidhiriti ṣaḍbhedo
dravyāstika upavarṇitaḥ, ṣaḍapyete bhedā dravyāstikasyaivetyarthaḥ .
eṣu ca ṣaṭsu nayeṣu paryavaśabdo bhāvavacanaḥ samantād bhavanāt paryavaḥ sarvātmanā bhavanāt .
paryāyaśabdaḥ samantādgativacanaḥ, samantād gamanāt paryāyaḥ, dravyasya varṇādyātmanā parito gamanāt .
ayaṃ ca vigrahārthaḥ ṣaṇṇāmapi sāmānyena draṣṭavyaḥ, viśeṣeṇa tu yathādarśanameva vidhyādiṣu pratyekaṃ vyākhyātasvarūpabhedamanugantavyaṃ sarvagatisāmānyamatyajadbhiḥ, sarvasya sarvātmakatvāt ekasya sarvātmakatvāt ekaikasya
sarvātmakatvāt sarvasya caikaikātmakatvāt sarvagatimeva yathādarśanamāha . dravyaśabdārthastatra tatra vyākhyāta eva
yathādarśanaṃ dravyaprādhānyāt, paryāyopasarjanādihānte paryāyaśabdo vyākhyātaḥ .
iti dravyārthanayavikalpāḥ samāptāḥ ॥




oँ arham

atha saptama ubhayobhayāraḥ .

yadyasat kāryaṃ notpadyeta asannihitabhavitṛkatvāt khapuṣpavat . khapuṣpamapi
votpadyeta asannihitabhavitṛkatvāt kāryavat .
khapuṣpasattvasyāśrayo nāstīti cet, na, itaratrāpi tulyatvāt . ghaṭasya
mṛdo'tattvād ghaṭādisattvasyāpyāśrayo nāstyeva utpatsyamānasya asataḥ sattāsamavāyitvāt .

idānīṃ paryāyanayaprathamaśirāpradidarśayiṣayā anantaranirdiṣṭavaiśeṣikobhayavidhinirācikīrṣayā cottaraḥ
samanantarānulomatvāt pūrvaviruddhatvānnivṛttaniranuśayatvācca nayānāmasatkāryavādameva dūṣayitumāha --yadyasadityādi . āstāṃ tāvadasmanmatam, pūrvanayamatenaivaitat tvaddarśanamanupapannamiti brūmaḥ, dravyārthikanayānāṃ sannihi tabhavitṛkabhavanābhyupagamād nāsat kāryamutpattumarhati, asannihitabhavitṛkatvāt, khapuṣpavat . khapuṣpamapi votpadyetāsannihitabhavitṛkatvāt kāryavat . ṣaṭpadārthasaṃsargavādasya sattāsamavāyabalena pravṛttatvāt
sattāsamavāyonmūlanāt tantrasyaivonmūlanamityabhiprāyeṇāyaṃ sattāsamavāyavicāraprastāva iti .
khapuṣpasattvasyāśrayo nāstīti cet . syānmatam--kāraṇadravyeṣvāśrayabhūteṣu satsveva sattāsamavāyāt kāryaṃ prāgasat paścādutpadyate, khapuṣpaṃ tu nirāśrayatvād notpatsyate kāryavaidharmyāditi . etacca na,
itaratrāpi tulyatvāt, kāryamapi hi nirāśrayamasattvādeva khapuṣpavat, ato na kaścit kāryakhapuṣpayorvi-
śeṣaḥ . kiṃ kāraṇam ? ghaṭasya kāryasya mṛdo'tattvāt, mṛddravyasya piṇḍādirūpairbhavitṛṇo na tattvaṃ tvanmate
piṇḍādi kāryamasattvāt . tasmād ghaṭādisattvasyāpyāśrayo nāstyeva khapuṣpādisattvasyeva . tvanmatenaivotpatsyamānasya piṇḍaghaṭādeḥ kāryasya niḥsattāsamavāyasyā'sataḥ sattāsamavāyitvāt sattāsamavāyitvābhyupagamāt utpannaṃ hyāśrayamāśrayantyāśrayiṇaḥ sattādayaḥ   iti siddhāntāt tasyāṃ hyavasthāyāṃ

athāśrayisamavāyādṛte'pi kāryaṃ svenaivāstitvenotpannamāśrayo bhavati khapuṣpavaidharmyeṇa, evaṃ tarhi tasya svata eva sataḥ kiṃ tadatiriktasattāsambandhakalpanayā prayojanam ? kāryakhapuṣpayorāśrayakṛtaviśeṣābhāvo vā . yadyasat sad bhavati, viśeṣaheturvaktavyaḥ--khapuṣpaṃ kasmānnotpadyate ? ghaṭādi kasmādutpadyate ?
athocyeta--kāraṇavadakāraṇaviśeṣāt . yadyakāraṇaṃ notpadyate tatpuruṣavācyaṃ
tataḥ kāryaṃ notpadyata eva kāraṇamevotpadyate iti sa eva kāraṇavādaḥ parigṛhītaḥ
syāt . atha bahuvrīhisamāsāśrayaṇam, tannotpadyate'vidyamānakāraṇatvād ghaṭavat;
svayamasataḥ kāryasyāśrayatvābhāvāt khapuṣpamutpannamāśrayantvāntyāśrayiṇa ityaho paramatākiṅkaratvaṃkiṃkatvaṃ bhavatāmiti .
sattāyāḥ samavāyābhāve ca kutaḥ kāryotpattiḥ ? iti .
athāśrayītyādi . athaitasmāt khapuṣpatulyatvāpattidoṣabhayāt sattāyā āśrayiṇyāḥ samavāyādṛte'pi
sat kāryaṃ tadāśrayabhūtaṃ svenaivāstitvena svabhāvasattayaivotpannamāśrayo bhavati kadācidapyanutpatsyamānasya
khapuṣpasya vaidharmyeṇetīṣyate, tata evaṃ tarhītyādi, iṣyata evaitadasmābhiḥ svenaiva mahimnā tat sat iti,
na tu tvayā . tvayā caivamasmābhiriveṣyamāṇe kharaviṣāṇādyasadvilakṣaṇasya tasya kāryasya svata eva sataḥ kiṃ
tadatiriktasattāsambandhakalpanayā prayojanam ? na kiñcit tena kalpitenetyarthaḥ, sattāsambandhānarthakyam,
ataḥ sarvadravyaguṇakarmādikāraṇasamavāyikāryasaṃsargavādo nivartate tasmādeva . tadaniṣṭānabhyupagame yo mayā
prāguktaḥ kāryakhapuṣpayorāśrayakṛtaviśeṣābhāvo vā, tatra tulye tayorasattve kāryamevotpadyate khapuṣpameva
notpadyata iti ko viśeṣahetuḥ ? tadvyaktiḥ --yadyasadityādi gatārthaṃ yāvad ghaṭādi kasmādutpadyata iti,
ityataḥ kāryakhapuṣpayoraviśeṣadoṣastadavasthaḥ .
athānyathaitaddoṣaparihārārthamucyeta--kāraṇavadakāraṇaviśeṣāt, yathāsaṅkhyaṃ sakāraṇaṃ ghaṭādi
khapuṣpamakāraṇamityasti viśeṣaḥ, kāraṇaiḥ samavāyyasamavāyibhirghaṭādi sambadhyate na tu khapuṣpādīti . sa
eva svābhiprāyaṃ vivṛṇoti --yadyakāraṇaṃ notpadyate tatpuruṣavācyamiti na bhavati kāraṇamityakāraṇam
itthaṃ tatpuruṣasamāsaścediṣṭaḥ tataḥ kāryaṃ notpadyata eva kāraṇamevotpadyate, tasyaiva vidhividhyādiprācyanayadarśanāt kāryatayotpādāt sa eva kāraṇavādaḥ parigṛhītaḥ syāt, sa ca mayā neṣṭaḥ . tasmāt
tatpuruṣe naiva vicāraḥ kāryaḥ . atha yasya na kāraṇaṃ tadakāraṇamiti bahuvrīhisamāsāśrayaṇaṃ tannotpadyate
kāryaṃ tasyāṃ bahuvrīhikalpanāyāmavidyamānakāraṇatvāt khapuṣpavat . ghaṭavaditi vaidharmyam, yathā ghaṭa utpadyate
na tatheti . tataḥ kim ? tato'nutpannatvāt tadanāśrayaḥ sattāyāḥ, sattānāśrayatvāt tatsambandhābhāvācca na

evaṃ tarhi sarvāsattvaprasaṅgaḥ paramāṇvādīnāmakāraṇatvādanutpannatvādanāśrayatve sattāsamavāyābhāvaḥ, teṣāṃ hyāśrayatve sattvasamavāya iṣṭaḥ, tataḥ sattāsamavāyābhāvāt
kāraṇānāṃ paramāṇvādīnāmabhāvāt kāryasya kāryasamavāyināṃ ca khapuṣpād na
kaścid viśeṣa iti sarvaśūnyateti sarvavirodhāḥ .
athocyeta--nityotpannatvāt svasadbhāvenaiva santi paramāṇvākāśādīni, kāryadravyaguṇakarmaṇāmeva sattāsamavāyāt sattvamiti . evaṃ tarhi ākāśaparamāṇvādiṣu
anupanipātisvarūpatvādātmābhedācca na kenacit sambandho'syāḥ syāt . asati ca
sambandhe yathā sattā satī eva padārthatvāt svarūpasadbhāvācca tathā tānyapi dravyaguṇa-
satkāryamiti . atrocyate --evaṃ tarhi sarvāsattvaprasaṅga ityādi yāvat sarvaśūnyateti sarvavirodhā
iti . paramāṇavo'kāraṇatvād viyadādīni ca notpadyante, anutpannatvādanāśrayaḥ sattāyāḥ, tadanāśrayatve
sattāsamavāyābhāvaḥ, teṣāṃ hyāśrayatve sattvasamavāya iṣṭa iti tadvaidharmyaṃ darśayati . tataśca sattāsamavāyā-
bhāvāt khapuṣpavat kāraṇānāṃ paramāṇvādīnāmabhāvaḥ, tadabhāvāt kāryamakāraṇatvādanādhāraṃ kva samavaitu ? tasmāt
kāraṇāsamavāyitvāt khapuṣpāt tasya na kaścid viśeṣaḥ, ataḥ prāguktāviśeṣadoṣastadavasthaḥ kāryasamavāyibhiḥ
paramāṇubhiḥ sahitasya kāryasyedānīṃ prāpitastvayaiva, kārye samavetānāṃ rūpādighaṭatvādyutkṣepaṇādīnāṃ kāryasamavāyināṃ ceti vigrahāntarāt . tataḥ kimiti cet, ucyate --iti sarvaśūnyatā, iti sarvabhāvā na santīti
bruvataḥ paramaśūnyavāditā bhavataḥ itiśabdanigamanārthatvāt . iti sarvavirodhāḥ, itthaṃ svavacanābhyupagamapratyakṣānumānarūḍhivirodhāḥ sarvāsadvādinaḥ pramāṇābhāvāt . kāraṇākāraṇakāryākāryavirodhāvirodhalakṣaṇabhedasūtrāṇāṃ
sadādyaviśeṣasūtrasya ca sattāsamavāyaprāṇotthānatvāt kimavaśiṣṭaṃ syācchāstrasya tannānātvaprayojanasya vaiśeṣikākhyasya kāryakāraṇakhapuṣpāviśeṣāditi .
itthaṃ prāgasataḥ sakāraṇasya kāryasya khapuṣpāviśeṣo mā bhūditi athocyeta--nityotpannatvādityādi . svasadbhāvenaiva santi pṛthivyādicaturvidhaparamāṇvākāśakāladigātmamanāṃsi dravyāṇi sattāsamavāyau
guṇāśca vibhuparimaṇḍalādayaḥ . kintu kāryadravyaguṇakarmaṇāmeva sattāsamavāyāt sattvamiti .
atrocyate --evaṃ tarhītyādi yāvat tatpadārthatvavaditi . yathākāśaparamāṇvādiṣu nopanipatituṃ śīlamasyāḥ
sattāyāstathā kāryadravyaguṇakarmasvapi sattāsvarūpatvādanupanipātisvarūpatvam, anupanipātisvarūpatvāccātmābhedastasyāḥ sarvaparamāṇvākāśādiṣvagaganādipadārtheṣvātmābhedācca na kenacit sambandho'syāḥ syāt . asati ca
sambandhe yathā sattā sattādravyatvaguṇatvādisambandhābhāve satyeva padārthatvāt svarūpasadbhāvācca svātmasvarūpaṃ
svātmani ādadhāti ityevaṃsvarūpā tathā sattādisamavāyamantareṇa tānyapi kāryadravyaguṇakarmāṇi bhavantu
ākāśaparamāṇvādivat sattāvacceti kiṃ tadvyatiriktasattādravyatvādisamavāyakalpanayā ? tasmāddhetuphalavandhya

karmāṇi bhavantu tatpadārthatvavaditi sattāsambandhāt santi dravyādīnītyayuktam .
tato'nupapannavikalpatvāt sattāsamavāyasya sattādravyatvaguṇatvakarmatvarūpatvādisambandhāt saddravyaguṇakarmarūpādaya ityādyaviśeṣa-lakṣaṇavirodhāvirodhārambhānārambhādiviśeṣadharmābhidhānamayuktaṃ sarvavākyānṛtatvavat .
tvādabhāvaḥ syāt sattāsamavāyayoḥ khapuṣpavaditi . iti sattāsambandhāt santi dravyādīni ityayuktam, tasmāt sattāsambandhād dravyaṃ sad guṇaḥ san karma saccetyayuktam . ādigrahaṇād dravyatvābhisambandhād dravyāṇi pṛthivyādīni, guṇatvābhisambandhād guṇā rūpādayaḥ, karmatvābhisambandhāt karmāṇi
gamanādīni ityayuktam, itiśabdasya nigamanārthatvād evaṃ tāvad yat pratyajñāsiṣmahi --asannihitabhavitṛkatvāt khapuṣpavat kāryamasaditi pūrvanayadarśanenaiva tadupāpīpadāmeti .
ita uttaramasmādeva nyāyāt kaṭandyāṃ ṭīkāyāṃ ca yat pūrvapakṣitaṃ tadeva samarthayitumāha --tato'nupapannavikalpatvādityādi uddeśavākyam . sattāsambandhāt santi, dravyatvād dravyāṇi, guṇatvād guṇāḥ,
karmatvāt karmāṇi, rūpatvād rūpam, ādigrahaṇāt pṛthivītvādibhyaḥ pṛthivyādayaḥ, rasatvādibhyo rasādayaḥ,
gamanatvādibhyo gamanādaya ityādi . kriyāvad guṇavat samavāyikāraṇaṃ dravyalakṣaṇam . dravyāśrayī
aguṇavān saṃyogavibhāgeṣvakāraṇamanapekṣa iti guṇalakṣaṇam . ekadravyamaguṇaṃ saṃyoga-vibhāgeṣvanapekṣaṃ
kāraṇamiti karmalakṣaṇam vai॰ sū॰ 1 . 1 . 14-16 ityādinā dravyādīnāṃ nānātvaṃ virodhyavirodhyārambhānārambhakāryakāraṇādibhiśca, sattādibhyaśca tribhyaḥ sa1danityaṃ2 dra3vyavat kā4ryaṃ kā5raṇaṃ sā6mānyaviśeṣavaditi
dravyaguṇakarmaṇāmaviśeṣaḥ vai॰ sū॰ 1 . 1 . 7 iti ṣaḍaviśeṣamukhena viśeṣābhidhānaṃ sattāsamavāyabījaṃ sarvatra
tat sarvamayuktaṃ vaktum . kasmāt ? anupapannavikalpatvāt, sarvavākyānṛtatvavat, yathā sarvaṃ madīyaṃ
tvadīyamanyadīyaṃ ca vākyamanṛtam iti bruvāṇasya tasya vākyaṃ satyamanṛtaṃ satyānṛtaṃ vā syāt ? sarvathā
nopapadyate . yadi tad vākyamapyanṛtaṃ satyānṛtaṃ vā tataḥ sarvavākyānṛtatvapratipādanāsamartham svayamapramāṇatvāt, apramāṇatvamasatyatvāt . atha satyaṃ na tarhi sarvamanṛtam, tasya sarvāntaḥpātitvāt tatsatyatvavaccheṣasyāpi satyatvāt sarvathānupapannaṃ vākyamevaṃ sattāsamavāyāt sat ityādisadādyaviśeṣalakṣaṇavirodhārambhādi

iha prāk sattāsambandhāt satāṃ vā asatāṃ vā sadasatāṃ vā dravyādīnāṃ satkarī
sattā ? na tāvadasatāṃ satkarī sattā śaśaviṣāṇādīnāmapi satkaratvaprasaṅgāt .
nāpi satāṃ bhūtatvāt sattāvat prakāśitaprakāśanavaiyarthyavat . satāṃ ca punaḥ sattāsambandhāt sattvādanavasthāprasaṅgāt . prāk tat sattāsambandhāt kimātmakamiti
svarūpāvadhāraṇaṃ kāryam, anyathā'sattvāt . nāpi sadasatām, aikātmyānupapatteḥ
ghaṭakhapuṣpavat . ubhayadoṣaprasaṅgācca, yadasat tat kharaviṣāṇatulyam, yat sat tatra
sattāsambandho vyarthaḥ, sadasatorvaidharmyāt kārye sadasattā na vai॰ sū॰ 9 . 1 . 12 iti ca
tvanmatasiddhānupapattirevāyaṃ vikalpaḥ . tasmād vikalpānupapatterna sattāsambandho'bhidhānapratyayahetuḥ .
viśeṣadharmāpādanavākyāni nopapannāni, sarvapadārthānāṃ vaiśeṣikīyāṇāṃ sattāsamavāyamūlaviśeṣātmakatvād
dravyādikāryotpattivicāraprakṛteśca tadeva vicāryate tatprāṇatvād vaiśeṣikīyatantrasyeti .
syānmatam--kathaṃ punaranupapannavikalpatvaṃ sattāsamavāyasya ? iti, atrocyate --iha prāk sattāsambandhāt satāṃ vetyādivikalpatrayopanyāso gatārthaḥ, evaṃ bhavanmataṃ syāt . taduttaram --na tāvadasatāmityādi . laghutvādutkrameṇāsatāṃ sattāsambandhāt sadabhidhānapratyayapratiṣedhaḥ prāgiti .
nāpi satāmiti vaiyarthyāpādanaṃ bhūtatvāt sattāvaditi gatārtham . prakāśitaprakāśanavaiyarthyavaditi dvitīyamudāharaṇaṃ lokasiddhaṃ śāstrasiddhāt sattodāharaṇād bhedenopanyastamiti viśeṣaḥ . na vaiyarthyadoṣa
evāsmin vikalpe, kiṃ tarhi ? satāṃ ca punaḥ sattāsambandhāt sattvādanavasthāprasaṅgāditi, vidyamānānāmeva punarapi sattāsambandhāt sattveṣṭau sattāyā api tatsattvābhidhānapratyayakaryāḥ sattāntarasambandhāt
sattvam, tasyā api tathetyanavasthā syāt . kiñcānyat, prāk tat sattāsambandhādityādi yāvadanyathā'sattvāditi . tacca dravyādi pūrvaṃ sattāsambandhāt kimātmakam ? iti svarūpāvadhāraṇaṃ kāryam .
tasyāmavasthāyāṃ sattāsambandhaśūnyatvād naivāsti tat, anavadhṛtātmakatvāt, khapuṣpavat . anyathā'sa-
ttvāt anavadhṛtātmakatve tasyāsattvāditi .
nāpi sadasatāmiti tṛtīyavikalpasyottaram . aikātmyānupapatterityanekāntavādābhyupagamasya pūrvābhyupagamena virodhāt . athavā aikātmyānupapatteriti anārhatanayena prakāśatamasorivātyantavaidharmyāt sat
sopākhyam asad nirupākhyam tayoḥ sadasatorvaidharmyādekatra na yujyate sadasattvam . ghaṭakhapuṣpavaditi,
ghaṭaḥ sopākhyaḥ sattvāt, asattvāt khapuṣpaṃ nirupākhyamiti vaidharmyādekatvābhāvastayorevaṃ sadasadātmakaṃ
kāryamityayuktam . kiñcānyat, ubhayadoṣaprasaṅgācca . tadvyācaṣṭe --yadasat tat kharaviṣāṇetyādi
yāvat tvanmatasiddhānupapattirevāyaṃ vikalpa iti . asatpakṣe khapuṣpādaviśeṣaḥ, satpakṣe sattāsambandha

nanvaguṇādivad dravyādīnāṃ sattāsambandhaḥ pratiṣidhyate na tu svarūpasadbhāva
iti sattā naivāsatāṃ satkarī . eṣa vikalpo'nupapanna iti tvayaiva tarhi kṛtam . evamapi naivaitat, sattāsambandhāt prāk svabhāvasadbhūtakāryāsattvapratipādanadvāreṇāyaṃ
vicāraḥ prastuta eva .
nanu sa prāgviṣayāsatsatkaratve śaśaviṣāṇādisatkaratvaprasaṅgastadavasthaḥ,
dravyādīnāṃ svata evāstitve sattāsambandho vyarthaḥ syādato'satsatkaratvameva sattāyāḥ,
vaiyarthyam, sadasatorvaidharmyāt kārye sadasattā na vai॰ sū॰ 9 . 1 . 12 iti ca tvanmatāviruddhamevānupapannatvam . tasmād vikalpānupapatterna sattāsambandho'bhidhānapratyayaheturiti nigamanam .
āha --nanvaguṇādītyādi yāvad naivāsatāṃ satkarīti . astu tāvat satāmeva satkarī satā
nāsatām, yathā mathā prāgukto dṛṣṭāntaḥ svabhāvasadbhāvapratipādanārthaṃ bhāvasya yathā nāsya guṇo'stītyaguṇo
guṇa eva sannaguṇa ityucyate tathā svabhāvasadbhāvasanneva bhāvo nāstyasya sannityasannucyate na tu svayamasanniti,
tathā dravyādayo'pi santaḥ, teṣāṃ tu sattayā saha sambandhaḥ pratiṣidhyate na tu svarūpasadbhāva ityato
naivāsatāṃ satkarī sattā, kiṃ tarhi ? satāmeva . tasmādasatāṃ sattāsambandhānabhyupagamādadoṣa iti .
atrocyate --eṣa vikalpo'nupapanna iti tvayaiva tarhi kṛtam, evaṃ bruvatā tvayaiva tarhi asatāṃ
satkarī sattā na bhavati ityetadasmadanuṣṭheyamanuṣṭhitam, ato'sya siddhatvādatra vayaṃ niścitāḥ saṃvṛttāḥ .
api ca --evamapi naivaitadityādi . yadyapi mayā tvadanabhijñatākhyāpanārthamuktam--asatāṃ sattāsambandho
nāstīti . naitadapyevam . kintvasatāmeva sattāsambandhaḥ syād vā na vā ? iti vicāryam . kiṃ kāraṇamiti
cet, ucyate--śaśaviṣāṇādisatkaratvaprasaṅgaḥ . sattāsambandhāt prāk tadviṣayo dravyādi kāryaṃ tat
svabhāvenaiva kiṃ sat ? uta sattāsambandhāt sat ? ityetasmin sandehe svabhāvasadbhūtasya kāryasyāsattvapratipādanadvāreṇāyaṃ vicāraḥ prastuta eveti kathaṃ prastutaparityāgena parihāro yujyata ityabhiprāyaḥ .
api ca nanu sa prāgviṣayetyādi . yo'yamasmābhiḥ prāgudgrāhitaḥ yadyasat sad bhavati ityādinopapattigranthena
aguṇaguṇasthānīyasattāyā evābhāva iti yadyavidyamānaṃ dravyādiviṣayaṃ sattā svayamasatī santaṃ kuryāt śaśaviṣāṇādīn vandhyāputrādiḥ sataḥ kuryādityeṣa prasaṅga āpipādayiṣitastadavasthaḥ . etadanicchato dravyādīnāṃ
svata evāstitve sattāsambandho vyarthaḥ syādityeṣa vā doṣaḥ nirviṣayatvāt sattāsambandhasya, aniṣṭaṃ

taccāpyevamanupapannamasatsatkaratvam . yo'pi cāvayavārthavikalpeṣu antyo vyutpattivikalpaḥ so'pyevamanupapannaḥ .
na, sādhyenānabhisambandhāt... ... ...asādhanatvam . pratijñāviśeṣo vā... ...
prativiśiṣṭatvam . atha dravyādīnām... ... ...teṣāmasattvamasiddhaṃ dravyādyabhyupagame
sattvāt . prāgutpatteriti cet, siddhasādhanametat, tadā teṣāṃ sattāsambandhānabhyupagamāt .
nāsatā sambadhyate sattā viśeṣaṇatvād daṇḍavat . yathā viśeṣaṇasya daṇḍasya
nāsatā daṇḍinā sambandhastathā sattāyā api .
atha sambadhyate, sattāyā eva hi sāmarthyāt tasyā ādhārībhavati saddravyādi,
caitat . ato'satsatkaratvameva sattāyā ityeṣa eva vikalpo bhavitumarhati . taccāpyevamanupapannamasatsatkaratvaṃ vicāritavidhinetyupasaṃharati .
yo'pi cāvayavārthetyādi . anupapannavikalpatvāt ityasya sādhanasyāvayavārthāḥ satāmasatāṃ
sadasatāṃ vā dravyādīnāṃ satkarī sattā iti vikalpāḥ, teṣu nāsatāṃ satkarī ityasya vikalpasya upapāda-
nārthaṃ yāni sādhanāni vyutpāditāni pūrvapakṣīkṛtya vyāvartitāni ca, teṣu yo'ntyo vyutpattivikalpaḥ suṣṭhu
vyutpādya vyāvartitaḥ pūrvapakṣa ityabhimataḥ so'pyevamanupapanna iti vicāraparyantasyottarasyānupapattau tuṣakaṇḍavat sarvavicāranairarthakyāt pūrvapakṣa evottarapakṣo bhavatītyabhiprāyaḥ .
yat tāvaduktam --nāsatāmityādi pūrvapakṣo yāvat satkaratvaprasaṅgāditi atra prakrāntaṃ praśastamatinā —
na, sādhyenānabhisaṃbandhādityuttaraṃ yāvadasādhanatvamityeṣa prathamo vyutpattivikalpaḥ . pratijñāviśeṣo
vetyādi dvitīyo gatārthaḥ sottaro yāvat prativiśiṣṭatvam . atha dravyādīnāmityādistṛtīyaḥ sottaro
yāvat teṣāmasattvamasiddham, dravyādyabhyupagame sattvāditi . atra codyam --prāgutpatteriti cet,
prāgutpatterna santi dravyādīni, tasmādasattvaṃ siddhamiti . atrottaram --siddhasādhanametat, tadā teṣāṃ
sattāsambandhānabhyupagamāditi .
eteṣu triṣu vyākhyāvikalpeṣu asārabuddhyā nāsatā sambadhyate sattā, viśeṣaṇatvāt, daṇḍavat .
yathā viśeṣaṇasyetyādi sādhanavyākhyā yāvat sattāyā apīti .
atha sambadhyata ityādinā yāvat tadavastha iti pūrvapākṣika eva paramatamāśaṅkyottaramāha --atha
tava matamasadapi dravyādi sambadhyate sattādheyasvarūpatvāt tatpratipādyasattvāt sattāyā eva hi hetubhūtāyāḥ

tadvacchaśaviṣāṇādibhirapi sambadhyeteti śaśaviṣāṇādīnāmapi satkaratvaprasaṅgastadavasthaḥ . na, śaśaviṣāṇādivadatyantanirātmakatvānabhyupagamāt kāryadravyaguṇakarmaṇām .
nanu asat ityatra naña uttarapadābhidheyanivāraṇārthatvāt satpratiṣedhārthatvāt
kathamasya sātmakatvam ? na, anekāntāt, aputrabrāhmaṇavadaguṇaguṇavat . yathā nāsya
putro'stītyaputro brāhmaṇaḥ nāsya guṇo'stītyaguṇo guṇaḥ tathehāpi nāsya sadityasat .
na ca tadapi nirātmakaṃ śaśaviṣāṇavat, sattāsambandhādṛte'pi yathā parapakṣe pradhānādīnāṃ sātmakatvaṃ tathehāpi syāt .
tvatpakṣe dṛṣṭāntābhāva iti cet,...... sāmānyādivadvā,.........sāmānyādivadeva
sāmarthyāt tasyā ādhārībhavati saddravyādīti . etadapi nopapadyate, yasmāt tadvacchaśaviṣāṇādibhirityādi gatārtham . evaṃ vyutpādya pūrvapakṣaṃ praśastamatirāhātrāpyuttaram --śaśaviṣāṇādivadatyantanirātmakatvānabhyupagamāt . keṣām ? kāryadravyaguṇakarmaṇām . dvividho hi bhāva uktaḥ svabhāvasadbhāvaḥ
sambandhasadbhāvaśca itaretarāsatāṃ sātmakānāmeva saviśeṣaṇāsattvādananyacandrādivadityādi pūrvam .
tasmācchaśaviṣāṇādīnāmevātyantāsatāmasattvam, na prākpaścāditaretarādyasatāmanātmakatvam . ato dravyādi
sat, tattu svakāraṇeṣu samavetaṃ vastveva, sattāsambandharahitamapi sātmakameva, na kharaviṣāṇādivad nirātmakam .
tasmād yuktaḥ sattāsambandho dravyādīnām, na khapuṣpādīnāmiti .
atrāha --nanvasadityādi yāvat kathamasya sātmakatvamiti dravyādernirātmakatvāpādanārtho grantho
gatārthaḥ uttarapadābhidheyanivārakatvāt satpratiṣedhārthaḥ, satpratiṣedhārthatvādanātmakamiti . atrottaram --na,
anekāntādityādi yāvat tathehāpi nāsya sadityasaditi laukikaśāstrīyadṛṣṭāntadvayena vyabhicārapradarśanārtho bahuvrīhisamāsāśrayeṇa aputrabrāhmaṇavadaguṇaguṇavaditi ca gatārtho granthaḥ . evamanātmakatve'sthite
tasyā vyabhicāra ucyate --na ca tadapi nirātmakamityādi, vaidharmyeṇa śaśaviṣāṇavaditi . sattāsambandharahitatvād nirātmakaṃ kharaviṣāṇavadityetat sāṅkhyabauddhakalpitapradhānapuruṣapañcaskandhavat syāt . athavā
sattāsambandhāt sātmakamityevamucyamāne pradhānādivat sattāsambandhādṛte'pi sātmakatvadarśanādityavyāpitā
tathehāpi syāditi .
tvatpakṣe dṛṣṭāntābhāva iti cedityādi pūrvapakṣīkṛtya taduttaram --sāmānyādivadvetyārabhya yāvat
sāmānyādivadeva sātmakaṃ na ghaṭādivat sātmakamiti vāśabdāvadhāraṇārthatvavyākhyānasahito granthaḥ
vaiśeṣikapakṣe sattāsambandharahitasātmakadṛṣṭāntābhāve codite sāmānyaviśeṣasamavāyānāṃ sātmakatvavat syāditi

sātmakaṃ na ghaṭādivat sātmakam . sāmānyādīnāṃ sātmakatvamasiddhamiti cet,
na, svarūpabhinnatve sati abhinnavāgbuddhivyavahāraviṣayatvād yad viśeṣaṇaṃ tat
sāmānyam .
atrāpyuttare bahveva sampradhāryam, atyantanirātmakatvānabhyupagamāt iti vacanena sadasattvayorapi vikalpavattvaṃ varṇyate--kiñcitsat samastasaditi, evamasadapi .
saṃpūrṇaniratiśayasvātmana eva tu sattvād nirūpyam--katamat tat kva vā kiñcitsattvamasattvaṃ vā ? etarhi nirūpyate--nanvidameva tadekasattāsadasadapi asamarthagavavat .
gatārtham . sāmānyādīnāṃ sātmakatvamasiddhamiti cediti dṛṣṭānte sādhyadharmāsiddhicodanā . tatparihāraḥ —
na, svarūpabhinnetyādi yāvad viśeṣaṇaṃ tat sāmānyamiti dṛṣṭāntasādhanam . chatravastrakambalādiviśeṣaṇaiśchatrivastrikambalināṃ sātmakairātmarūpapratyayakarairviśeṣaṇatvavat svarūpabhinnatve sati abhinnavāgbuddhivyavahāraviṣayatvād viśeṣaṇaṃ sāmānyaṃ sātmakaṃ cetyantamuttarametaditi .
atrāpyuttare vahneva sampradhāryam, asmān pratyetadapyuttaraṃ na niścalamevetyabhiprāyaḥ . yasmādetadapyuttaraṃ dravyādīnāṃ śaśaviṣāṇavadatyantanirātmakatvānabhyupagamabalena saprasaṅgamutthāpitaṃ śaśaviṣāṇādīnāmapi
satkaratvaprasaṅgastadavasthaḥ ityataḥ prabhṛti samānapracarcam, anyadapyatra vakṣyāmaḥ --atyantanirātmakatvānabhyupagamāt ityanenaiva tāvadvacanena sadasattvayorapi vikalpavattvaṃ varṇyate, dvidhā sat--kiñcitsat samastasaditi, evamasadapītyābhyāṃ vikalpābhyām . sampūrṇaniratiśayasvātmana eva tu sattvāt, tuśabdaḥ
paramatavyāvartanārthaḥ, yadyapi mataṃ parasya--sadasatorvikalpavattvamastu, ko doṣa ? iti, tanna bhavati, sat
sattaraṃ sattamamiti sato'tiśayābhāvāt kuto vikalpaḥ sattve ? tasmāt sampūrṇameva sattvamevamasattvamapi .
tato nātyantānātmakaṃ sātmakaṃ ca ityayuktaṃ vaktumityabhiprāyaḥ . astu vā vikalpavat sattvamasattvaṃ ca, tat
punarnirūpyaṃ tvayā katamat tat svarūpataḥ kva vāśraye kiñcit sattvamasattvaṃ vā ? iti vikalpyam .
atrāha --etarhi nirūpyate, kimatra nirūpyam ? nanvidameva tadekasattāsadasadapi, ekayā
svabhāvasattayā sat tadevāsat sambandhisattayeti . tatastat kiñcitsat kiñcidasat . kimiva ? asamarthagavavat, yathā gokāryāsamartho gaureva sannagaurityucyate nāsau gaurna bhavati tathedamapi dravyādi sadevāsaditi .

evaṃ tarhi sāmānyasattāyāḥ sattā avyaktiḥ kiñcitsatī na sampūrṇā satī
ekasadbhāvatvāt svasattāvat, svabhāvasadbhāvatvāt asamavetasattākāni dravyādīni
yathā . sā asarvagatā ca vyaktireva vā na bhavati ekajātīyāpetasvarūpatvāt ghaṭavat .
ubhayāsampūrṇatāyāṃ ca tad na sat asattvāt khapuṣpavat, nāsat sattvād
ghaṭavat, na sadasat sadasattā'bhāvāt . sadasadvaidharmyanirākaraṇāyaiva tu prāya iyaṃ
pratipattirbhavataḥ .
atra brūmaḥ --evaṃ tarhītyādi . sāmānyākhyāyāḥ sattāyāḥ sāmānyasattāyāḥ sattā, sā
cāvyaktiḥ dravyādivyaktirahitā kiñcitsatī, na sampūrṇā satī svabhāvasattāmātreṇa satī sambandhisattayā
na satī, satī cāsatī ca vikalpavatītyarthaḥ . kasmāt ? ekasadbhāvatvāt, yadekasattayā sat tat saccāsacca dṛṣṭam, tadyathā --svasattāvat, yathā dravyādi svabhāvasattayā sadekayā sambindhisattayā asat tathā
mahāsattāpi syāditi . eṣa eva hetvartho'nyayā vācocyate --svabhāvasadbhāvatvāt, asamavetasattākāni
dravyādīni yatheti gatārthametadaniṣṭāpādanam . sā sāmānyasattā asarvagatā ca svaviṣayasarvagatā na
bhavatītyetadapi doṣāpādanam, na sarvasvaviṣayānuvṛttirityarthaḥ . vyaktireva vā dravyādivyatiriktā na
bhavatīti doṣāpādanapratijñāntaram . ubhayatraika eva hetuḥ --ekajātīyāpetasvarūpatvāditi, ekaprakāramekajātīyam, prakāravacane jātīyar pā॰ 5 . 3 . 69, na tu jātyantāccha bandhuni pā॰ 5 . 4 . 9, mā
bhūd dravyatvasattādivadanaikāntikatvam . tata ekajātīyādapetaṃ vyāvṛttaṃ svarūpaṃ yasyāḥ sā ekajātīyāpetasvarūpā, tadbhāvādekajātīyavyāvṛttasvarūpatvād ghaṭavat sajātīyāsajātīyavyāvṛttasvarūpatvādityarthaḥ .
yathā ghaṭa ekaprakārebhyo vyāvṛttasvarūpo deśakālavarṇākārādibhirviśiṣṭatvād ghaṭāntarasvaviṣayavyāpī ca na
bhavati vyaktireva ca na bhavati tathā sattāpi syāditi . tasmādayuktamasamarthagavavadekasattāsadasattvaṃ dravyādestathā sattāyāśceti .
itaścāyuktam, vakṣyamāṇadurnirūpavikalpatvāt khapuṣpavadasattvādityanupapannavikalpatvahetorevaitāni
vyākhyānāntarāṇi . tadyathā --ubhayāsampūrṇatāyāṃ cetyādi . vastuno dravyādeḥ sāmānyasya vā sattvenāsattvena ca kiñcitsamastatvābhyāmasampūrṇatāyāṃ punarapi tad nirūpyameva kiṃ sadasampūrṇam, utāsat, āhosvit
sadasat ? iti . tatra yadi tāvat sat tat sad na bhavati, kasmāt ? asattvāt khapuṣpavat, ubhayā

yo'pi cāsacchabdasya nāsya sadityasadaguṇaguṇavat satsattāsambandharahitamityarthaḥ so'pyanupapanno vikalpaḥ kṛttaddhitāntarūpārthaviprakṛṣṭāntaratvāt .
atha nāsya saditi sattāpi svabhāvasattayā satī yasya nāsti tadapyasad
dravyādi ucyate gurutvā bhāvād guṇāgurutvavat . etadeva nanu prastutam, sadādayaḥ
ṣaḍaviśeṣā dravyādīnāmeva trayāṇāṃ na sāmānyādīnāmityuktvā sāmānyādīnāṃ
sattvamucyamānaṃ sadityasaditi ca svavacanavirodhāya .
sampūrṇatvābhyupagamād nāsiddhamasattvamasattvasyāpīṣṭatvāt . nāsat na ca tadasat sattvād ghaṭavat,
sattvamapi nāsiddhamubhayāsampūrṇatveṣṭereva . na sadasat, nāpi tat sadasadubhayarūpamityarthaḥ, tvanmatenaiva
sadasatorvaidharmyāt kārye sadasattā na vai॰ sū॰ 9 . 1 . 12 iti vacanāt . kiñcānyat, sadasattābhāvāt,
yathā sattāsambandhāt sad bhavati tathā sadasattāsambandhāt sadasat syāt asattāsambandhādasad vā syāt,
na caivaṃ bhavitumarhatyadṛṣṭāniṣṭatvāt . tasmādasattā'bhāvāt sadasattā'bhāvācca na sadasad nāsadasampūrṇamiti .
ahaṃ punarevaṃ tarkayāmi tvayā nopalakṣitā sadasadvaidharmyanirākaraṇāyaiva tu prāya iyaṃ pratipattirbhavataḥ
kiñcitsat samastasaditi tathā kiñcidasat samastāsaditi bruvataḥ, ubhayāsampūrṇatāyāṃ tadeva saccāsacceti
sadasatoḥ sādharmyameva, na vaidharmyamiti pratipannatvāditi .
kiñcānyat, naita eva doṣāḥ, kiṃ tarhi ? yo'pi cāsacchabdasyetyādi yāvat satsattāsambandharahitamityartha iti pūrvapakṣapratyuccāraṇam . yo'pyasau nāsya sadityasadaguṇaguṇavaditi tasya bahuvrīhisamāsāśrayāt sāmānyaviśeṣasamavāyaiḥ sadbhiḥ śūnyaṃ sattayā na sambaddhaṃ tasmādasacchabdasya sadarthavācitvameveti
vikalpa iti . tatrottaramucyate --so'pyanupapanno vikalpaḥ kṛttaddhitāntarūpārthaviprakṛṣṭāntaratvāt,
bhavatyasti veti sat kṛdantarūpam, arthaścāsya dravyabhūtaḥ, sato bhāvaḥ satteti taddhitāntaṃ rūpam, arthaścāsya
yasya guṇasya bhāvād dravye śabdaniveśastadabhidhāne tvatalau pā॰ vā॰ 5 . 1 . 119 iti sato'sādhāraṇaṃ
svarūpaṃ sadantaravyāpi sāmānyaṃ ceti śabdato'rthataścātyantabhedādanayoḥ kathaṃ sattā sat syāt yadabhāvād
nāsya sadityasad dravyādi bhaṇyeta ? evaṃ tāvat saduktau naiva sattoktiḥ .
atha nāsya sadityādi . atha mā bhūcchabdārthaviprakṛṣṭatvāt kṛcchabdena taddhitārthānabhidhānācchabdārthasaṅkaradoṣa iti sattāpi svabhāvasattayā satī tasyāḥ sattvāt, sā yasya nāsti tadapyasad dravyādi
ucyate, yathā guruguṇābhāvādaguru dravyaṃ guṇaḥ karma cocyate gurutvābhāvād guṇāgurutvavat tathā sadabhāvasattābhāvatulyatvādasadityucyamānamadoṣamiti .
atrocyate --etadeva nanu prastutam, sadanityaṃ dravyavat kāryaṃ kāraṇaṃ sāmānyaviśeṣavaditi
dravyaguṇakarmaṇāmaviśeṣaḥ vai॰ sū॰ 1 . 1 . 8 iti sadādayaḥ ṣaḍaviśeṣā dravyādīnāmeva trayāṇāṃ na sāmānya

yattu sat tatsamavāyikāraṇaṃ tadasyāstyeva, tat kimiti matvoktaṃ nāsya sat
tadidamasad dravyādi kāryamiti ? yattvasya nāsti samavetaṃ tadapekṣya na yuktaṃ vaktuṃ
nāsya sat tadidamasat iti . taddhi sadeva na bhavatyāvayorapi matena . kiṃ tarhi ?
nāsyāsat tadidamanasat . na hi khapuṣpaṃ yasya nāsti so'sannityucyate, saṃstu
satvāṃśca niyamād bhavati pratiṣedhadvayārthatvāt .
viśeṣasamavāyānāmityaviśeṣābhidhānadvāreṇa trayāṇāṃ tribhyo nānātvaṃ parasparataśca lakṣaṇādinā vyācikhyāsitaṃ bhavatā . asmābhiśca dravyavyatiriktaguṇādyabhāvāt sāmānyādyabhāvācca sattvenāviśeṣa eva, viśeṣe
vānyatarad dravyāditrayaṃ sāmānyāditrayaṃ vā khapuṣpatulyaṃ syādityāsañjitaṃ proktadvāreṇa vādaprastāvāditi .
tatra sadādiṣaḍaviśeṣo dravyāditrayaviṣaya eva na sāmānyāditrayaviṣaya ityuktvā sāmānyādīnāṃ sattvamucyamānaṃ sadityasaditi ca svavacanavirodhāya sadā maunavratiko'smi iti vacanavat .
yattu sadityādi . yat tu satyaṃ mukhyaṃ sat tatsamavāyikāraṇaṃ dravyādikāryasyāśrayaḥ paramāṇutantukapālādi ghaṭapaṭādipariṇāmikāraṇaṃ tadasyāstyeva bījabhūtaṃ sādhayiṣyamāṇaṃ tat, tat kimiti
matvoktaṃ matvarthasattvādinā bahuvrīhiṇā nāsya sadasti tadidamasad dravyādi kāryamiti ? tasya
mukhyasya sato'stitvādayuktaṃ vaktum, na ca sad na bhavatyasat iti tatpuruṣeṇa dravyādikāryasyāsattvāditi vā .
nanūktam--sāmānyaṃ samavāyisat, tadasya nāsti yatsambandhād dravyādikāryaṃ sadvyapadeśaṃ labhate
iti tadapekṣayoktam asat1 iti . atrocyate --yattvasya nāsti samavetamiti sāmānyaṃ tadapekṣya na
yuktaṃ vaktuṃ nāsya sat tadidamasat iti . yasmāt tat sadeva na bhavatyāvayorapi matena, tvanmatena
tāvat sadaviśeṣābhāvāt sāmānyāditrayasya dravyādereva sadādyaviśeṣāt, asmanmatena dravyādivyatiriktasāmānyaviśeṣasamavāyāsattvādeva tasyaiva vivādasya prastutatvāt tasyāsattvād dravyādi kathaṃ nāstyasya sat
tadidamasat iti bahuvrīhiṇā vaktuṃ śakyam . kiṃ tarhi yuktaṃ vaktum ? nāsyāsat tadidamanasaditi,
tasmādasad yasya nāsti tat sadeva anasadityarthaḥ . tannidarśanam --na hi khapuṣpaṃ yasya nāsti so'sannityucyata iti, sāmānyāpekṣayā napuṃsakanirdeśe prāpte puṃliṅganirdeśo'rthasāmānādhikaraṇyāduttānārthaḥ . saṃstu
satvāṃśca niyamād bhavati, sannasyāstīti satvān yathā gaurasyāstīti gomān bahuvrīhiḥ sadapekṣa eva
satyevārthe yujyate nānyatheti tathā tatpuruṣe'pi yojyametadeva vaidharmyanidarśanam . kasmāt ? pratiṣedhadvayārthatvāt, yathā pratiṣedhadvayamarthavadeva dṛṣṭam anaguḥ iti tathā dviḥ pratiṣedhasya prakṛtyarthāpatteḥ nāsyāsat
ityukte satvāneva bhavitumarhati, nāsan sadarthatvāt .


nanu dvividhabhāvatvāt sattvāsadvacane'pi na doṣaḥ . nanu tadevedaṃ bhavanaṃ vicāryate, tasyaiva dvaividhyasyāsmān pratyasiddhiḥ, uktavat .
kasmāt khapuṣpaṃ dalamakarandādiṣu kāraṇeṣu na samavaiti ? adravyatvāt abhūtatvāt asannihitatvāt . kasmāccampakapuṣpaṃ tu samavaiti ? taddravyatvādeḥ .
yathā ca dravyādīni prāk santi sattayābhisambadhyante tathotpattyavasthāyāḥ

atrāha --nanu dvividhabhāvatvāt sattvāsadvacane'pi na doṣaḥ, svabhāvasat sambandhisaditi ca
dvividhaṃ saduktam, tasmāt sattāyāḥ sāmānyākhyāyā api svabhāvasattvamastīti nāsya sat tadidamasaditi
vaktuṃ yujyata eveti .
atrocyate--nanu tadevedaṃ bhavanaṃ vicāryate, kimekavidhameva niratiśayamasmanmatavat ? uta tvanmatavat
kiñcitsat samastasaditi svabhāvasat sambandhisaditi ca ? tasyaiva dvaividhyasyāsmān pratyasiddhiḥ . sattāsambandharahitatvamapi sattopapattirahitatvameva . uktavat, yathānantaramevoktam--na kiñcitsat samastasannāma svabhāvasat
sambandhasannāma veti vikalpajātaṃ sato'stīti . athavā khapuṣpamapyasannihitabhavitṛkatvāt kāryavad bhavedityatītaṃ sarvamevoktaṃ tat sampūrṇaniratiśayaṃ sattvamasattvaṃ cetyetasya pratipādanārthamiti .
atra kenacit pṛcchyeta --kasmāt khapuṣpaṃ dala-kesara-makarandādiṣu kāraṇeṣu na samavaiti ?
iti . vayamatropapattiṃ bramaḥ --adravyatvāt nirbījatvādityarthaḥ . dravyaṃ sāmānyamāśraya ityādiparyāyāḥ .
kasmād nirbījam ? iti cet, abhūtatvāt, atīte'dhunānāgate kāle na bhūtaṃ hi tat, bhūtaśabdasya
trikālavācitvādākāśabhūtavat, asattvādakāraṇatvādakāryatvādityādyarthaḥ . tat kuta iti cet, asanni- 
hitatvāt, yat satataṃ bhavati tat sannihitam, sannihitameva hi bhavati, asannihitaṃ naiva bhavati, vandhyāputra
iva vandhyāyāṃ bījādhānādibhāvenāsannihitaḥ . athavā adravyatvādasannihitatvādabhūtatvāditi paryāyaśabdā eveti .
punaḥ pṛcchet kaścit --kasmāccampakapuṣpaṃ dalādiṣu tu samavaitīti . tuśabdaḥ khapuṣpādasya
viśeṣaṃ darśayati . atrocyate viśeṣaḥ --taddravyatvāderiti ta eva hetavastulyavyākhyānāḥ . eṣa khapuṣpacampakapuṣpayorviśeṣo'sattvāt sattvācca bhavati . iyaṃ ca bhāvābhāvayoḥ praśnopakramā svarūpaviśeṣavyākhyā .
yathā ca dravyādīni prāk santītyādi . atrānumānam--yasyāmavasthāyāmutpannamātrāṇi dravyādīni
santyeva sattayābhisambadhyanta itīṣyante tasyā avasthāyāḥ prāgapi santīti pratijñā . tasyāmavasthāyāṃ sattayābhisambadhyamānatvāt, yasyāmavasthāyāṃ sattayābhisambadhyante tasyā avasthāyāḥ prāgapi santyeva dṛṣṭāni
yathā utpattyuttarakālaṃ sattayābhisambadhyamānāni utpattyavasthāyāṃ tānyeva . tathotpattyavasthāyāḥ prāgapi
syuriti abhūtakriyāguṇavyapadeśamutpattyavasthamapi kāryaṃ tataḥ prāgapi sat sattayā sambandhitvāt tatkāla

prāgapi syuḥ sattāsambandhitvāt bhavanāt idānīṃ bhāvāt ākāśavat . idānīmapi
sattayā na sambadhyeta kāryam . prāgasattvāt khapuṣpavat .
anyathābhūtatvād neti cet, anyathābhavane'pi tadananyathābhavanameva
mṛttantvāditadbhāvānatikramāt sajātīyāsajātīyetarasvabhāvabhūtatvāt sucirādapi
tattattvāt dṛḍhībhūtaghaṭavat .
yadapi coktaṃ nāsya putro'stītyaputra iti putrāntarasambandhaḥ pratiṣidhyate iti
idamapi nātigamitārtham, atrāpi hi putrāntarasambandho na pratiṣidhyate naña uttarapadābhidheyanivāraṇārthatatpuruṣasamāsasambhavasāmarthyāt, bahuvrīhāvapi putrātmatva-
dravyādivat . kimuktaṃ bhavati sattāsambandhitvāt iti ? ata āha --bhavanāt, abhūtakriyāguṇavyapadeśābhimatāvasthaṃ kāryaṃ tataḥ pūrvamapi vastusvarūpameva, nābhāvaḥ, idānīṃ bhāvāt ākāśavaditi
tadvyaktyartham . idānīmapi na sattayā sambadhyeta kāryam, prāgasattvāt, khapuṣpavaditi viparyayeṇāniṣṭāpādanasādhanam . bhavadeva hi bhavati gaganavat, nāvidyamānamaśvaviṣāṇavaditi .
anyathābhūtatvād neti cet, pratyakṣaṃ tantubhyo'nyathā paṭabhavanāt pratyakṣaviruddhaṃ prāgapi sat kāryam
iti vacanamiti cet, tad na, pratyakṣamanyathābhavane'pi tadananyathābhavanameva pratyakṣataḥ . kiṃ kāraṇam ?
mṛttantvāditadbhāvānatikramāt anatikrāntatadbhāvatvādityarthaḥ . dṛḍhībhūtaghaṭavaditi dṛṣṭānto vakṣyate .
hetorasya vyākhyā --sajātīyāsajātīyetarasvabhāvabhūtatvāt, ghaṭasya sajātīyāni ghaṭāntarāṇi, asajātīyāni paṭādīni, tebhya ubhayebhya itaraḥ anyo ghaṭaḥ sajātīyāsajātīyabhinno deśakālākārapramāṇarūpādibhedāt . nanvevaṃ sajātīyāsajātīyabhinnatve svakāraṇebhyo'pi bhinnatvāt prāgasattvameva prāptaṃ kāryasyeti .
etaccāyuktam, svabhāvabhūtatvāt iti viśeṣyoktatvāt svasamavāyikāraṇabhūtaparamāṇudvyaṇukādirūparasādyātmakapariṇāmasvabhāvenaiva bhūtatvāditi tadbhāvānatikrama evaivaṃ vyākhyāto bhavati . kiñcānyat, sucirādapi
tattattvāt; deśakālākārādibhede satyapi mṛdaḥ piṇḍādyavasthāsu mṛdavasthāgatarūpādisvarūpānativṛtteḥ paramāṇurūpāditattva eva ghaṭaḥ, tasmādanyathābhavane'pi tadananyathābhavanameva . kimiva ? dṛḍhībhūtaghaṭavat,
yathā mālavanagare ghaṭo dṛḍhībhūta ārdrādi-sāmiśuṣka-nava-yuva-madhyama-purāṇādyavasthāsu anyathābhavane'pi
ghaṭatvamanatikrāman saptasu varṣaśateṣu nīteṣvapi sa eva tathā bhavati evaṃ tadapi kāryaṃ dravyādīti .
kiñcānyat, yadapi cetyādi pūrvapakṣapratyuccāraṇaṃ yāvat pratiṣidhyata iti . taduttaram --idamapi
nātigamitārthamityādi yāvat sambhavasāmarthyāditi . tad vivriyate--yadapi sata evāsattvapratipādanārthaṃ
dṛṣṭāntatvenoktam--nāsya putro'stītyaputraḥ, na tu putro na bhavatīti, tasyānyaputratvāditi . tadapi nātigamitārthamiti dākṣiṇyavacanametat, mā niṣṭhuraṃ vocamiti . kathamagamitārtham ? yasmādatrāpi putrāntara

meva pratiṣidhyate nañā ataddravyatvāt svayaṃ putrībhāvapariṇāmaśūnyatvāt khapuṣpavat .
tathā cānvāha--aṅgādaṅgaṃ sambhavasi hṛdayādabhijāyase . kauṣītakibrā॰ 2 . 7
sambandho na pratiṣidhyate, anyasya svāmiputrāderdṛṣṭatvāt tasya putro'stīti bahuvrīhisamāsārthasya pratyakṣaviruddhasyāsambhavāt . kiṃ tarhi vaktavyam ? naña uttarapadābhidheyanivāraṇārthatatpuruṣasamāsasambhavasāmarthyāt, yathā bhikṣāṃ dehi iti gṛhabahirantaḥsthayoryācakadāyakayoryācñādānasambhavavat ko bhikṣāṃ
dadāti ? iti praśne pratyākhyānadānasambhavavat gavākṣe gāvaḥ ityādityakiraṇasambhavavadvā uttarapadābhidheyasambhavaḥ svayamevāsau putro na bhavati ityuktaṃ bhavati, tacca vakṣyate . tasmād nāsya putro'stītyaputra ityayukto
dṛṣṭāntaḥ . abhyupagamya bahuvrīhiṃ bahuvrīhāvapi putrātmatvameva pratiṣidhyate nañā na putrāntarasambandhaḥ .
kasmāt ? ataddravyatvāt, tad dravyaṃ tat kāraṇaṃ tad bījaṃ pariṇāmi asya tadidaṃ taddravyam, na taddravyamataddravyam, tadbhāvādataddravyatvāt svayaṃ putrībhāvapariṇāmaśūnyatvāt svayaṃ svaputratvenānutpitsutvādityarthaḥ .
khapuṣpavaditi gatārtham . yathoktam --agaṇirūpitā agaṇipariṇāmitā agaṇisarīreti vattavvaṃ siyā
bhagavatīsū॰ 5 . 2 . 181 iti . tathā cānyo'pyanvāha--aṅgādaṅgaṃ sambhavasītyādi . tānyeva pituḥ

yadapyuktam aguṇo guṇaḥ iti tadapi guṇabhūto'yamartho na bhavati, kiṃ tarhi ?
svatantraṃ dravyameveti guṇasandrāvavāde guṇabhāvo guṇasya pratiṣidhyate na guṇasambandho
yugapadayugapadbhāvitā, bhavanalakṣaṇadravyatvāt, saṅgrahavādavadvā . tasmād bahuvrīhyasadapi
nāsat, sadeva .
svavacanavirodhādeḥ sadapyasat sattāsambandharahitatvāt . sattāsambandhena
śukrādyaṅgāni putrāṅgatvena pariṇamanti kṣīradadhitvavat . hṛdayādabhijāyase iti, prajñāpi saiva putrasya yā
pituḥ, aśvādiprajñāyā manuṣyādiṣvabhāvāt .
yadapyuktaṃ dvitīyamudāharaṇaṃ tatraiva aguṇo guṇaḥ iti śāstrīyaṃ tadapi guṇabhūto'pradhāno dravyāśrayī
upasarjana itīṣṭo'yamartho na bhavati, kiṃ tarhi ? svatantraṃ pradhānaṃ dravyameveti, uttarapadābhidheyanivāraṇārthatvād
nañaḥ . na tu nāsya guṇo'stītyaguṇo guṇaḥ, tasya hi rūpādeḥ parasparato'nyarasādiguṇakasya guṇasadbhāvāt .
sattvādervā guṇasandrāvavāde guṇavattvād guṇabhāvo guṇasya guṇatvameva pratiṣidhyate, na guṇasambandhaḥ . sa ca
dṛṣṭo guṇasambandhaḥ yugapadayugapadbhāvitā, yugapadbhāvitā rūparasagandhasparśasaṅkhyānādīnāṃ guṇānāṃ sambandhaḥ,
ayugapadbhāvimṛtpiṇḍaśivakasthāsakādīnāmayugapadbhāvitā, kṛṣṇanīlaśuklaraktādivarṇādibhedānāmayugapadbhāvitādi
śeṣaguṇānāmiti . tathā sattvādīnāmaṅgāṅgibhāvena yugapadbhāvitā, mahadahaṅkāratanmātrādīnāmayugapadbhāvitā
ceti . kasmāt ? bhavanalakṣaṇadravyatvāt, dravyaṃ ca bhavye pā॰ 5 . 3 . 104 bhavatīti dravyaṃ bhavyaṃ
bhavanasambandhayogyam, guṇāḥ sandrutyaiva tiṣṭhanti bhavanti dravantīti guṇayanti guṇyante drūyante jñāyante
cetyeka evārtha iti . saṅgrahavādavadvā, yathā vā saṅgrahanayavāde sarvasya sarvātmakatvāt ta eva rūpaparamāṇvādidravyaviśeṣāḥ svajātyaparityāgena yugapadayugapacca bhavanti dravanti drūyate bhūyate tairevetyuktam .
tasmād bahuvrīhyasadapi nāsat, sadeveti prastutopanayaḥ . yathoktam--atthittaṃ atthitte pariṇamatīti ṇatthittaṃ ṇatthitte pariṇamati bhagavatīsū॰ 1 . 3 . 32 iti . tasmāt sampūrṇaniratiśayaṃ sadasad
veti . tasmādasat kāryaṃ na sattayā sambadhyate satvābhāvādasampūrṇasadasattvābhāvādityuktam .
tathā svavacanavirodhādeḥ sadapyasaditi, yadapi sat iti dravyādi kāryamiṣṭaṃ tadapi svavacanavirodhāderdoṣādasadeva jāyata iti pakṣaḥ . svavacanādivirodhāścānumānavirodhadvāreṇaivodbhāvayiṣyante, tatra
tāvat tasyāsattve hetuḥ --sattāsambandharahitatvāt . sattayā sambandhamanubhūya sat ityabhidhānaṃ pratyayaṃ
ca labhate kāryam, viśeṣaṇasvarūpābhidhānapratyayabhāktvād viśeṣyasya, daṇḍanimittadaṇḍyabhidhānapratyayabhāgdevadattavat . sattāsambandhaśca sannihitālliṅgāt sadabhidhānapratyayadarśanādanumīyate, ataḥ sattāsambandhāt sad
bhavati ityuktaṃ bhavatīti paramatasamarthanameva tāvadetat . tasmāt sattāsambandhena bhāvyamānaṃ sad bhavati,


bhāvyamānaṃ sad bhavati, yacca bhāvyamānaṃ sad bhavati tadārambhakebhyo bhavati dravyādyārabdhadravyāntarādivad bhāvyamānabhavitṛtvāt .
sattāpi yadi dravyāderbhāvikā tataḥ kāraṇam, bhāvakatvāt, ārambhakavat .
sati sattāntarādhānād neti cet, na, tulyatvāt, evamapi kāraṇameva te sattā sati
sattāntarādhāyitvāt paṭasattādhāyitantusaṃyogavat, vṛttasattvātiriktasattvakāraṇa-
parata ātmānaṃ labhate na svata ityarthaḥ . tataḥ kim ? tata idaṃ bhavati --yacca bhāvyamānaṃ sad bhavati
tadārambhakebhyo bhavati kāraṇadravyādibhya ityarthaḥ . sādhyānugatasādhanavacanāt sādharmyadṛṣṭānta eṣaḥ,
tannidarśanaṃ hetunā'vyavahitaṃ pratipattilāghavārtham --dravyādyārabdhadravyāntarādivaditi, yathā dravyaguṇakarmabhirdravyaguṇāntarāṇyārabhyante, karma ca guṇaiḥ saṃyogavibhāgaprayatnagurutvasaṃskārādṛṣṭaiḥ, tathā sattayā
ārabhyate tat sat kāryam . heturatra bhāvyamānabhavitṛtvāditi vyākhyātārthaḥ . tasmāt tasyāmavasthāyāmasat tad dravyādikāryam . asat tat iti ca bruvataḥ svavacanavirodho'numānavirodhaśca, pratyakṣābhyupagamarūḍhivirodhā api yojyāstathaiva . evaṃ tāvad dravyādikāryamutpattyavasthāyāṃ svata evāsti
itīṣṭamapi sattāsambandhād bhavitṛtvāt asadeva ityuktam .
na kevalaṃ dravyamevāsat tadā, kiṃ tarhi ? sattāpi ca nāsti ityāpādayiṣyate hetusadbhāvena kāraṇatvādibhyaḥ . kāraṇatvāt tāvat --sattāpi yadi dravyādeḥ kāryasya bhavato bhāvikā tata uktavidhinā
kāraṇam, bhāvakatvāt bhāvayitṛtvādityarthaḥ, tasilādiṣvākṛtvasucaḥ pā॰ 6 . 3 . 35 iti puṃvadbhāvāt .
ārambhakavaditi paṭasya tantvādivaditi vakṣyate, iha tu sāmānyena yathārambhakāḥ paramāṇavastatsamavāyinaḥ
saṃyogavibhāgā adṛṣṭādiguṇāśca sāpekṣā nirapekṣāḥ kriyāścādṛṣṭādihetukāḥ kāraṇāni bhāvakāni yathāsambhavaṃ
dvyaṇukādikāryadravyāṇāṃ guṇānāṃ karmaṇāṃ ca tathā sattāpi kāraṇamiti .
sati sattāntarādhānād neti cet . syānmatam--svayamutpanne samavāyyasamavāyikāraṇārabdhe
dravyādau kārye svabhāvataḥ satyeva sattāntaraṃ sambandhisattvamādhīyate tayā sattayā, tasmād nārambhikā sā,
anārambhakatvāccā'kāraṇamaṇvādivat, ato vaiṣamyaṃ dṛṣṭāntadārṣṭāntikayoḥ, bhāvakatvaṃ vā tasyā nāstīti .
etacca na, tulyatvādanantaroktadaṇḍyādivad viśeṣaṇasvarūpasadabhidhānapratyayānumitasattāsambandhanivṛtteḥ .
abhyupetyāpyabhāvakatvaṃ sati sattāntarādhāyitvaṃ ca sattāyāḥ evamapi kāraṇameva te sattā, sati
sattāntarādhāyitvāt, paṭasattādhāyitantusaṃyogavat, yathā tantubhiḥ parasparasaṃyogāpekṣairārabdhe paṭe
sati tatsaṃyogaḥ sattāsamavāyajaṃ sambandhisattvamādadhānaḥ kāraṇaṃ dṛṣṭaḥ tathā sattāpi syāditi . syānmatam—
ārambhakāḥ paramāṇavo na saṃyogaḥ, tasmād vaiṣamyamiti . etaccāyuktam, saṃyogasyāpyārambhakatveṣṭeḥ kāraṇatvamātrasādhanād vā na doṣa iti . athavā vṛttasattvātiriktasattvakāraṇatvāt kāraṇameva sattā iti

tvāt tantvādivat . tathā ca dravyādyanyatamadeva tat .
ata eva ca nāsya sat tadidamasat iti svānvayavṛtti sattvavyatirekavṛtti ca
nirūpitamanvayavyatirekābhyāṃ niṣkalaṃ sattvaṃ yasya tad dravyādi sidhyatyeva, tadarthamabhidhānapratyayahetunā anyena sattādinā nārthaḥ, svata eva siddhaprayojanatvāt . tatra
dravyādivyatiriktasya sadabhidhānapratyayahetoranavakāśaḥ svata eva siddhābhidhānapratyayatvāt, sattādivat, ākāśādivat . svagataputratvasaṃsiddhānvayavyatirekā-
vartate, yasmād vṛttasya niṣpannasya kāraṇāntaraiḥ svabhāvasataḥ tato'tiriktaṃ sambandhisattvaṃ karoti sattā
tasmāt kāraṇameva . ko dṛṣṭāntaḥ ? tantvādivat, yathā vṛttasattvaṃ tantutvaṃ tadatiriktapaṭasattvakaraṃ kāraṇaṃ
ca tathā satteti . athavā yathā vṛttasya tantubhirārabdhasya paṭasya janmottarakālamapi sattvaṃ kurvantastantava eva
saṃyogāpekṣāḥ kāraṇaṃ paṭasyeṣyante tathā sattāpi vṛttasattvātiriktasattvakaratvāt kāraṇameva syāt, ādigrahaṇāt kapālavīraṇādidravyāṇyudāhartavyānīti .
tathā ca dravyādyanyatamadeva tat, sāmānyaṃ sattākhyaṃ dravyaṃ guṇaḥ karma vā, nānyat syāt .
yaddhi kāraṇaṃ tad dravyaṃ guṇaḥ karma vā, nāto'nyad dṛṣṭam, yathā tantavastatsaṃyogāśca tatkriyāśca . tasmāt
sāmānyaṃ sadanityaṃ dravyavat kāryaṃ kāraṇaṃ sāmānyaviśeṣavacca dravyādivat, ato dravyādīnāmeva sadādiṣaḍaviśeṣā iti vyākhyā vyarthā .
ata eva cetyādi . etasmādeva dravyādyanyatamasvarūpatvāt sattāyāḥ sāmānyākhyāyāḥ nāsya sat
tadidamasat iti vigṛhya asya ityanvayāt na iti ca vyatirekād dravyaguṇakarmākhyasya trayasya sato'vadhāraṇārthaṃ pratiṣedhavācinā nañā vyavacchedyaṃ sattvamabhyupagamya svānvayavṛtti sattvavyatirekavṛtti ca nirūpitamanvayavyatirekābhyāṃ niṣkalaṃ paripūrṇaṃ svarūpato'vadhāritaṃ ca sattvaṃ yasya tad dravyādi dravyāntarādisadvyatirekeṇa svānvayena ca yathā vyākhyātaṃ sidhyatyeva . tasmāt tadarthaṃ dravyādyavadhāraṇārthamabhidhānapratyayahetunānyena sattādinā nārthaḥ na prayojanaṃ svata eva siddhaprayojanatvādityuktopasaṃhāraḥ .
atra pṛthak sādhanam --tatretyādi . dravyādivyatiriktasya sadabhidhānapratyayahetordravyādāvanavakāśaḥ, svata eva siddhābhidhānapratyayatvāt, yatra svata eva siddhābhidhānapratyayatvaṃ tatrānyasya
sadabhidhānapratyayahetornāvakāśo'sti yathā sattāsamavāyaviśeṣeṣviti . athavāśrayāśrayiṇoḥ pāratantryasvātantryavyākhyākusṛtipratyutthānaṃ mā kārṣīd vaiśeṣika iti nirāśaṅkamākāśādivaditi dṛṣṭāntaḥ, dikkālākāśadravyāṇi hi dikkālādimukhyasāmānyaśūnyānīti . athavā prastutodāharaṇameva dṛṣṭāntaḥ --svagatetyādi . anvaya

bhidhānapratyayo devadattaḥ putra eva sūnvanapekṣaputratvaḥ, evamatra svabhāvasiddhereva dravyāditvaṃ netarasattvāt . evaṃ sattānirākaraṇaṃ kṛtam . dravyatvādyapyevameva nirākāryaṃ
vyākhyātavat .
etena satsatkaratvapakṣe'pi sākṣātkṛtameva vaiyarthyam . yastu 'anavasthā na,
dṛṣṭāntāt . tadyathā--vācā gamite viniyogārtho na kṛta iti tadarthaṃ pradīpaprakāśa
upādīyate, tasyopādānaṃ na vyartham, na ca punastasyānyaḥ prakāśaḥ prakāśanārtha upādīyate, tathehāpi dravyādikāryeṇa upabhogakriyā nāsti ityasat aśaktasadasattvāt
vyatirekayuktāvabhidhānapratyayāvaśvarathavadanvayavyatirekābhidhānapratyayau, tau svagatena putratvena saṃsiddhau yasmin
so'yaṃ svagataputratvasaṃsiddhānvayavyatirekābhidhānapratyayo devadattaḥ putra eva sūnvanapekṣaputratvaḥ
svasūnumanapekṣya vyākhyātavidhinā puruṣāntarasya pituḥ putra eva sannaputraḥ svasūnvabhāvāditi yathā putra evāputra ityucyate . ityevaṃ dṛṣṭāntārthaṃ bhāvayitvā dārṣṭāntikamupanayati --atra svabhāvasiddherityādi . svabhāvasadbhāvasiddhereva dravyāditvam, netarasattvāt na sambandhisattvāditi, vicāraphalaṃ nigamyate --evaṃ sadaviśeṣavicāradvāreṇa sattāyā nirākaraṇaṃ kṛtam .
dravyatvādyapyevameva nirākāryam, dravyādyapyevameva dravyatvādinirapekṣamityatidiśati . dravyaṃ guṇaḥ
karma ityatrāpi dravyatvaguṇatvakarmatvasāmānyaviśeṣanirapekṣāvabhidhānapratyayau svata eva dravyādīnāṃ sulabhau
vyākhyātavaditi, tatrāpi tulyapracarcatvāt .
etena satsatkaratvapakṣe'pi sākṣātkṛtameva vaiyarthyam, nāsya sadityasatpakṣe yathābhihitaṃ
vicārāvasāne --nāsataḥ satkarī sattā saddravyādivyatiriktasya sattādravyatvādestatsadabhidhānapratyayahetoranavakāśaḥ svata eva siddhābhidhānapratyayatvāt sattādivaditi tathā tadeva satāṃ dravyādīnāṃ satkarī sattā
ityatrāpīti pratyakṣīkṛtamasmākaṃ tvayaiva vaiyarthyam, sattāsambandhasya svata eva siddhatvāditi .
yastvanavasthā netyādi yāvadarthavatprakāśanāvasthāvaditi pūrvapakṣapratyuccāraṇam . anavasthādoṣaparihārārthaḥ pratisamādhānavikalpaḥ --naiṣa doṣo dṛṣṭāntādityādi, dṛṣṭāntastadyathā--vācā gamite prakāśite
ghaṭa iti jñānamātrādhāne kṛte tāvatā jalādyāharaṇādikriyāviniyogārtho na kṛta iti tadarthaṃ ghaṭagrahaṇadhāraṇādyarthaṃ ca pradīpaprakāśa upādīyate, tasya vākprakāśādanyaprakārasya pradīpaprakāśasyopādānaṃ na
vyarthaṃ na ca punastasyānyaḥ pradīpo'nyo vā prakāśaḥ prakāśanārtha upādīyate . tasmāt tatraiva vyavasthitatvād nānavasthādoṣo'stītyeṣa dṛṣṭāntaḥ . upanayaḥ --tathehāpi dravyādikāryeṇa vastūdbhūtiprakāśamātreṇa
svakāraṇotpāditamātreṇa vākprakāśitaghaṭasthānīyena dravyādeḥ kāryasyopabhogakriyā nāsti, puruṣopabhogārthāśca
sarvāḥ kriyā ityataḥ kāraṇādasat, aśaktasadasattvāt aśaktasya svakāryakaraṇe sata evāsattvāt,

kṣutpratīkārāśaktāsadvrīhivat, vicitropabhogasiddhyarthaṃ bhinneṣu abhinnābhidhānapratyayavyavahārasiddhyarthaṃ ca sattvaviśeṣaṇena sambandhaḥ arthavatprakāśanāvasthāvat'
iti pratisamādhānavikalpaḥ so'pyanupapanno'vasthādṛṣṭāntāsattvāt anekāntatvāt .
vākprakāśaprakāśakapradīpavat pradīpaprakāśasyāpi indriyaprakāśyatvāt tasyāpi
bahuprabhedopakaraṇaprakāśyatvāt teṣāmapi labdhiprakāśyatvāt labdherapyupayogaphalāyā-
aṅkurāvasthāyāmiva vrīherakaṭhināvasthāyāmiva vā kṣutpratīkārāśaktāsadvrīhivat . vicitropabhogasiddhyarthaṃ ghaṭapaṭakaṭādibhiḥ parasparavyatiriktairjaladhāraṇatvaktrāṇapracchādanādyupabhogasiddhyarthaṃ bhinneṣu ghaṭādiṣu
deśakālādibhiḥ samānajātīyeṣu abhinnābhidhānapratyayavyavahārasiddhyarthaṃ ca sāmānyānviteṣu sattvaviśeṣaṇena prakārāntareṇa saṃbandhaḥ, arthavata eva vākprakāśasya punaḥ prakāśane pradīpaprakāśasyeva vākprakāśitaghaṭaviṣayasyāvasthāvadanavasthādoṣābhāvavacceti yo'yaṃ pratisamādhānavikalpaḥ so'pyanupapanna ityādi
taduttaraṃ yāvat pradīpādiprakāśanavaditi . kasmādanupapanna iti cet, ucyate --avasthādṛṣṭāntāsattvāt, asāveva pradīpadṛṣṭāntaḥ avasthāvān ityabhimato'vasthāvān na bhavati, anekāntatvāt,
ekāntarūpo hi niścito'rtho dṛṣṭāntaḥ syāt syāt . tvadudgrāhitasyārthasya tu na hi vyarthatvaikāntānugataṃ
prakāśanam, yadi pradīpasya prakāśāntareṇa prakāśanaṃ vyarthaṃ syāt tatraivāvasthā syāt, sā tu nāsti . yasmād
vākprakāśaprakāśakapradīpavat pradīpaprakāśasyāpi indriyaprakāśyatvāt, indriyeṇa hi pradīpo'pi
prakāśyate vākprakāśaprakāśakapradīpavadindriyeṇānupalabdhasyāgṛhītasya ghaṭādervicitropabhogāsiddheḥ . kimindriye'vasthā syāt ? netyucyate, tasyāpi bahuprabhedopakaraṇaprakāśyatvāt, tadapi hīndriyaṃ nirvṛttyupakaraṇa

yogyātmopāttendriyaparyāptyākhyapudgaladravyaprakāśyamañjana-pādābhyaṅga-nasya-pathyabhojana-pradīpādibāhyadravyaprakāśyaṃ

jñānātmātmaprakāśyaṃ ca . tānyapi hi nirvṛttyupakaraṇatadyogyaparyāptidravyāṇyañjanādibāhyadravyāṇi cātmanyuditakṣīṇopaśāntāṅgopāṅganāmakarmodayajñānadarśanāvaraṇavīryāntarāyakṣayopaśamāpekṣātmalabdhiprakāśyāni, tasmāt

teṣāmapi labdhiprakāśyatvādanavasthā . sāpi labdhirātmanaḥ praṇidhānākhyena vīryeṇāpanīte jñānāvaraṇādikāluṣye jīvasyopayogalakṣaṇasya prasādamātraṃ jñānamupayogastena prakāśyate labdherapyupayogaphalāyāstatpra

statprakāśyatvāt tasyāpi bāhyopayogyadravyopayogaprakāśyatvādanavasthā . tasmāt
kāśyatvādanavasthā . tasyāpi matijñānopayogādārabhya yāvat kevalopayogasya bāhyopayogyadravyopayogaprakāśyatvādanavasthā . so'pi hi
jaṃ jaṃ je je bhāve pariṇamati pa+ogavīsasādavvaṃ .taṃ taha jāṇāti jiṇo apajjave jāṇaṇā ṇatthi ॥ āvani॰ 794
iti bāhyavastupariṇāmānurūpopyogāt tatprakāśya upayogo'pītyataḥ paraṃ punaruktaṃ bhavati prakāśyaprakāśaka

prakāśyaḥ prakāśaḥ atadrūpabhāvādhigamyatvāt . sattāpi ca dravyādyatadrūpapratyayena
prakāśyate vākprakāśāvagamitārthapradīpādiprakāśanavat .
pradhānamapi caivaṃ syād bhavatparikalpitā sattā viśvarūpopabhogapratipādanārthatvāt puruṣārthatvād guṇatrayavat .
kāryamapi te prāgapi sadeva prāpnoti, aśaktasadasattvenādhyāsyamānatvāt
satkriyamāṇatvāt, utpannamātradravyādivat . yadvā na tat satkriyate na bhāvyate vā
kenacidarthāntareṇa, sadbhūtatvāt, sattādivat . na tatsattā sattāntaramapekṣate sattātma-
cakrakarūpeṇa . tasmāt prakāśyaḥ prakāśaḥ prakāśāntaraprakāśyaḥ pradīpaprakāśo'pi, atadrūpabhāvādhigamyatvādityavasthādṛṣṭāntāsattvasamarthanopasaṃhāraḥ . sattāyāmapyanavasthāmatadrūpaprakāśyasādharmyādāpādayitumāha prastutāyām --sattāpi cetyādi . sattāpi cāśrayasya dravyāderatadrūpasya pratyayenātmānaṃ
labhate, tena prakāśyate, vākprakāśāvagamitasyārthasya pradīpādinā prakāśanavat, na svata evetyanavasthādoṣo'trāpi tadavasthaḥ .
kiñcānyat, pradhānamapi caivamityādi . sāṅkhyaparikalpitaṃ sakalajagatkāraṇaṃ pradhānādiparyāyaṃ syād
bhavatā vaiśeṣikeṇa parikalpitā sattā viśvarūpopabhogapratipādanārthatvāt puruṣārthatvād guṇatrayavat, yathā sattvarajastamonāmakaṃ puruṣārthaṃ pravartamānaṃ puruṣasya viśvarūpamupabhogaṃ pratipādayituṃ pravartamānaṃ
pradhānameva na tato'nyad vyatiriktaṃ kiñcit tadvikāratvādevaṃ sattāpi pradhānameva syāt . aniṣṭaṃ caitat .
kiñcānyat, kāryamapi ta ityādi yāvad dravyādivaditi . kāryamapi tava dravyādi janmakālāt
prāgapi sadeva prāpnotītyetadapyaniṣṭāpādanam . kathaṃ tantvādikāraṇāni prāgapyuttarakālabhāvyabhimatātmasambandhīni ? aśaktasadasattvenādhyāsyamānatvādityādihetavo gatārthā yāvat satkriyamāṇatvāditi .
utpannamātradravyādivaditi dṛṣṭāntaḥ .
yadvetyādi . athaivaṃ neṣyate na tat satkriyate dravyādyutpannamātraṃ na bhāvyate vā kenacidarthāntareṇa, sadbhūtatvāt, sattādivaditi, ādigrahaṇād dravyatvādisāmānyaviśeṣa-viśeṣa-samavāyavat .

katvādatyantānupravṛttasattāvat . anarthasattā cānyatrānādheyā, tata eva, svasattāvat .
yadi tat kāraṇasamavetaṃ svata eva sanna bhavati asadeva tarhi tat, svato nirupākhyatvāt avyapadeśyatvāt tathā'viśiṣṭatvāt khapuṣpavat asat syāt . kāryamapi
vā prāk sadutpatteḥ, ebhya eva, utpannamātradravyādivat .
na tatsattā sattāntaramapekṣate, dravyādīnāmutpannānāṃ svabhāvasattā sambandhisattāṃ nāpekṣate sattāsambandharahitatve'pi sattātmakatvāt, atyantānupravṛttasattāvat mahāsāmānyavadityarthaḥ . anarthasattā, arthaḥ
iti dravyaguṇakarmasu saṃjñāniyamādanarthāḥ sāmānya-viśeṣa-samavāyāḥ, teṣāmanarthānāṃ yā sattā sāpi
cānyatrānādheyā anāśritetyarthaḥ . tata eva hetoḥ, svasattāvadityetānyaniṣṭāpādanasādhanāni .
punastatraiva doṣaḥ prakārāntareṇocyate --yadi tat kāraṇasamavetamityādi . yadi kāraṇeṣu samavetamātraṃ kāryaṃ svata eva sanna bhavati, sattāsambandhāt sad bhavati, sadeveti sadeva na bhavati, aguṇaguṇatvādivadasadapīti, yadyevamiṣyate tata evamāpannam --asadeva tarhi tat . kutaḥ ? svato nirupākhyatvāt,
nirupākhyatvāt iti siddhe svataḥ iti viśeṣaṇaṃ vedanādīnāṃ svasaṃvedyānāṃ nirupākhyānāṃ sattvāt tadvadanaikāntikatā mā bhūditi . taddhi vedanādyasādhāraṇarūpeṇa nirupākhyamapi svata eva vastvātmanaiva sāmānyātmanā
aṃśāntareṇa pararūpeṇa ca vyāvṛttena sopākhyamiti . tathā vividhaṃ viśiṣṭaṃ vā apadeśyo vyapadeśyaḥ, na
vyapadeśyaḥ prakārāntareṇa vedanādivad vyapadeśyo na bhavatītyarthaḥ, khapuṣpavailakṣaṇyena tathā'viśiṣṭatvāditi viśeṣaṇena hi sadādinā vastveva sāmānyāṃśādinā vedanādi sambadhyate nāvastviti evaṃ sādharmyāt
khapuṣpavadasat syāditi gatārtham . etadanabhyupagame kāryamapi vā prāk sadutpatteḥ, ebhya eva hetubhyaḥ
svato nirupākhyatvāt ityādibhyaḥ, utpannamātradravyādivat .


yadapi ca kartrādikārakavyāpāraphalamutpannaṃ vastumātramaśeṣaviśeṣaṇavinirmuktaṃ
kāraṇasamavetamityātmāvadhāraṇaṃ kṛtvā coditaṃ vastumātrasya niratiśayatvāt
sattvādiviśeṣaṇasambandhaniyamānupapattiḥ iti tat tathaiva, sattādyasambandhāt kāraṇasamavetasarvakāryātiśayābhāvāt sattādiviśeṣaṇasambandhaniyamānupapattireva .
yattu pratyucyate--na, kāraṇasāmagrye viśeṣasadbhāvāt . yattulyajātīyāvayavārabdhaṃ vastumātraṃ kāryaṃ tad dravyatvena sambadhyate . yattu kāraṇaguṇārabdhaṃ vastumātraṃ
kāryaṃ tad guṇatvena sambadhyate . yat punargurutvādibhiḥ svāśraye svāśrayasaṃyogasahitairvā

yadapi ca kartrādītyādi . kartrādīnāṃ kārakāṇāṃ samavāyināmasamavāyināṃ ca mṛdādīnāṃ devadattadaṇḍādīnāṃ ca yo vyāpāraḥ sametya svakāryārambhaḥ, tasya phalaṃ ghaṭādi kāryamutpannaṃ vastumātram, tasyātmāvadhāraṇaṃ kāryamityataḥ prāgudgrāhitārthanirākāṅkṣīkaraṇārthamāha --aśeṣaviśeṣaṇavinirmuktaṃ sattva-dravyatvaguṇatva-karmatvādibhiḥ sarvairviśeṣaṇairvinirmuktaṃ sambandhisadbhāvaśūnyaṃ svabhāvasadbhāvamātraṃ yat taducyate kāraṇasamavetaṃ tadātmā itītthamātmāvadhāraṇaṃ kṛtvā svayameva yaccoditam--vastumātrasya niratiśayatvāt
sattvādidravyatvādiviśeṣaṇasambandhaniyamānupapattiḥ, na hi tasyāmavasthāyāmidaṃ dravyam, mayā dravyatvenātraiva nilayanīyaṃ na guṇakarmatvābhyām iti dravyatvasya nilayananiyamakāraṇaṃ nāsti, atiśayābhāvādeva .
tathā guṇatvakarmatvayorapi guṇakarmaṇoriti . tat tathaivetyādi tvaduktameva kāraṇamiti tadevoccārayati yāvadanupapattireveti . sattādigrahaṇāt sattva-dravyatva-guṇatva-karmatva-ghaṭatva-rūpatva-gamanatvādyasambandhāt kāraṇasamavetasarvadravyaguṇādikāryasattādravyatvādiviśeṣakṛtasambandhātiśayābhāvāditi .
etasya parihārārthaṃ yat tu pratyucyate--na, kāraṇasāmagrye viśeṣasadbhāvāditi . tadvyākhyānaṃ --yat tulyajātīyāvayavetyādi yāvad dravyatvena sambadhyata iti dravyatvanilayananiyamaḥ .
pṛthivyaptejovāyuparamāṇubhirdvābhyāṃ bahubhirvā svasaṃyogāpekṣaistulyajātīyairārabdhe'vayavidravyakārye dravyatvaṃ nilīyata
ityarthaḥ . yattu kāraṇaguṇetyādi, tairārabdhe kāryadravye niyamata eva guṇā guṇāntaraṃ tatrasthā ārabhante
  iti vacanāt tadārabdhe guṇāntare kārye guṇatvaniyamanāt guṇatvena sambadhyate . yat
punargurutvādibhiḥ svāśraye yatrāśraye gurutvaṃ samavetaṃ tatra saṃyogābhāve patanakarmārabhyate, ādigrahaṇāt
prayatnanodanābhighātasaṃyogavegāḥ karmārabhante . svāśrayasaṃyogasahitairveti taireva gurutvādibhiḥ svāśraye

āśrayāntare karma ārabhyate tad vastumātraṃ kāryaṃ karmatvena sambadhyate ityastyatiśayaḥ .
etad nidarśanamātram, sarvatra kāraṇasāmagryaniyāmakasadbhāvāt pratiniyata eva
kapitthaphalavṛntādau gurutvena karmaṇyārabdhe tatsaṃyukte kīṭe patanamārabhyate āśrayāntare . taccārabdhaṃ vastumātraṃ karma kāryamitarābhyāṃ viśiṣṭaṃ karmatvena sambadhyate . ityastyatiśaya iti darśayan niratiśayatvasyāsiddhatāmāpādayati . etad nidarśanamātramityādi yāvad draṣṭavya iti . sarvatra ghaṭatva-gotvādi rūpatvādi

sāmānyaviśeṣasambandho draṣṭavyaḥ .
anena yattadutpannaṃ vastumātraṃ tat svata eva parasparato viśiṣṭamiti sphuṭīkṛtam .
viśeṣasadbhāvastāvadāhatya bherīmabhyupagataḥ, tadupavarṇanadvāreṇa cāviśeṣo'pi . 'avi-
gamanatvādiṣvapyanayā yuktyā sāmānyaviśeṣeṣu kāraṇasāmagryasya niyāmakasyātiśayinaḥ sadbhāvāt
pratiniyata eva sambandho draṣṭavyaḥ .
iti parihāre kṛte prastutanaya āha --anenetyādi . tvadīyenaivaitena parihāravacanena yat tadutpannaṃ
kāryaṃ vastumātrābhimataṃ tat svata eva kāraṇasāmagryātiśayādeva parasparato viśiṣṭaṃ na sattādravyatvādi-
sambandhanamapekṣyeti sphuṭīkṛtam, tenaiva vastubhāvanena viśiṣṭena sattādiviśeṣaṇasambandhakṛtyasyāviśeṣaviśeṣābhidhānapratyayahetoḥ pratiprāpitatvāt .
tatra viśeṣasadbhāvastāvadāhatya bherīmabhyupagataḥ sarvatra kāraṇasāmagryaniyāmakasadbhāvāt
pratiniyataḥ sāmānyaviśeṣasambandho draṣṭavyaḥ ityupasaṃhāravacanāt . tadupavarṇanadvāreṇa cāviśeṣo'pi
abhyupagataḥ iti vartate . tulyajātīyasaṃyogārabhyakāryatvāviśeṣasya dravyatvanilayanaviṣayaviśeṣaṇavarṇanadvāreṇa
guṇārabdhaguṇāntaraviṣayanilayanaguṇatvavarṇanadvāreṇa gurutvādyārabdhatadāśrayāśrayāntarasamavetakarmaviṣayakarmatva

śeṣaviśeṣaṇavinirmuktamapi na bhavati' ityetadapi tvayaiva bhāvitam, tulyajātīyāvayavasaṃyogādibhinnāviśeṣaviśiṣṭavastusvatattvapradarśanādasti hi... ...netarad netaratra .
punarapi ca kāraṇasāmagryā aviśeṣeṇa yogādabādiṣvapi tulyajātīyādyavayavasaṃyogādapi dravyatvaṃ bhāvitam . etena pṛthivyādibhinna... ...dravyatvamuktam .
tulyajātibhede'pi ca aviśeṣaviśeṣaṇāvinirmuktatvaṃ vastunaḥ, dvayorbahuṣu vā
  iti vacanāt .
nilayanadvāreṇa ca sarvadravyaguṇakarmaṇāṃ niyataviṣayasvajātigataviśeṣavarṇanādaviśeṣo'pyāhatya bherīmabhyupagata
iti draṣṭavyam . tasmāt kāraṇagataviśeṣāviśeṣakṛtātiśayādeva kāryagataviśeṣāviśeṣaviśeṣaṇasambandhisiddhiḥ . evaṃ tāvad viśeṣaṇavarṇanadvāreṇoktam .
kiñcānyat, aviśeṣetyādi . aviśeṣaviśeṣaṇavinirmuktamapi na bhavati ityetadapi tvayaiva bhāvitam . tadyathā --tulyajātīyāvayavasaṃyogādibhinnetyādi . tulyajātīyāḥ tulyaprakārā avayavāḥ, teṣāṃ
pārthivādīnāṃ gandhādimattvaprakārāṇāṃ saṃyogairdravyaṃ pārthivaṃ kāryaṃ jāyate, ādigrahaṇād guṇakarmaṇorapi
svakāraṇasānnidhyaprakāratā prāguktā . taiḥ saṃyogādibhirbhinnatve'pyaviśeṣo dravyādīnāmityanenāviśeṣeṇa
viśiṣṭamitaravilakṣaṇaṃ vastunaḥ svatattvaṃ pradarśitaṃ tvayā . tasmāt tatpradarśanādasti hītyādyupasaṃhāragrantho
gatārtho yāvad netarad netaratreti .
kiñcānyat, punarapi cetyādi . rūparasagandhasparśavatsu pṛthivyavayaveṣu saṃyukteṣvaviśeṣo darśitaḥ . na
kevalameṣa evāviśeṣaḥ sajātīyagataḥ sphuṭīkṛtastvayā, kiṃ tarhi ? tadvijātīyeṣvapi dravyatvaṃ tathā kāraṇasāmagryā aviśeṣeṇa yogādabādiṣvapi āpyeṣvapi kāraṇasāmagryāstulyatvāt tulyajātīyādyavayavasaṃyogādapi dravyatvaṃ bhāvitam, tulyajātyavayavasaṃyogāviśeṣāt . ādigrahaṇāt tejovāyvavayavasaṃyogādapīti, atulyajātīyānāmapi tulyajātīyasaṃyogārambhāviśeṣāt   ityuktatvāt sphuṭīkṛtamaviśeṣaviśeṣaṇamiti . ato'tidiśati --etena pṛthivyādibhinnetyādi gatārthaṃ yāvad dravyatvamuktamiti .
kiñcānyat, tulyajātibhede'pi cetyādi yāvad dvayorbahuṣu veti vacanāditi . yāpīyamavāntarajātirghaṭatvapaṭatvādyākhyā pṛthivītvajātibhedaḥ tasminnapi ca sati aviśeṣaviśeṣaṇenāvinirmuktatvaṃ
vastunaḥ . kasmāt ? dvitricaturādisaṃyogāt kāryadravyamutpadyate ityuktatvāt . evaṃ tāvat sambandhyantaranirapekṣe vastumātre eva viśeṣāviśeṣaviśeṣaṇasambandhaḥ pratiprāpta ityuktam .


jātikalpanāvacca yaduktaṃ vastumātramāvirbhūtamuktavad niyāmakatayā aviśeṣaviśeṣavṛttimātreṇa sāmānyaviśeṣeṇa sambadhyate tata etadāpannam--svata eva vṛttaṃ
vastu dravyādipratyayatvādinā sambadhyate . tasmādeva tu sāmānyasyāpi prakāśakaṃ
tadeva, tadāśrayatvāt sāmānyaviśeṣādīnām .
tasmādeva pravibhaktaviṣayānvayād vicitropabhogakriyāprasiddherbhinneṣvabhinnavyavahāraprasiddheśca na viśeṣaṇasambandhaḥ kalpyaḥ . etad nidarśanamātram, sarvatra tu
ghaṭatvādāvapi kāraṇasāmagryaniyāmakasadbhāvādeva tattvam .

kiñcānyat, jātikalpanāvaccetyādi . yathā bhavatā jātiranyānākāṅkṣā vastumātre vṛttena prakāśena
svata eva prakāśate tathā kāraṇasamavetadravyādītyetasyārthasya pradarśanārthaṃ yaduktam--vastumātramāvirbhūtamiti,
uktavad niyāmakatayeti sarvatra kāraṇasāmagryaniyāmakasadbhāvādityanenoktanyāyena svenaiva mahimnā vastu
niyatatvād viśeṣaṇena dravyatvādinā sambadhyate . tacca dravyatvādi aviśeṣaviśeṣavṛttimātraṃ sāmānyaviśeṣaḥ, aviśeṣeṇa prāguktena viśeṣeṇa ca vṛttiryasya tadidamaviśeṣaviśeṣavṛtti dravyatvādi, tatparimāṇaṃ
tanmātram, tenāviśeṣaviśeṣavṛttimātreṇa sāmānyaviśeṣeṇa sambadhyate vastumātraṃ tadāvirbhūtamiti .
tataḥ kim ? iti cet, tata etadāpannam--svata eva vṛttaṃ vastu dravyādipratyayatvādinā sambadhyate
viśeṣaṇaṃ vyatiriktamanapekṣya siddhaṃ prakāśate svata eva, prakāśāntareṇa nārtha ityuktaṃ bhavati . kiñcānyat,
tasmādeva tvityādi . uktādeva nyāyāt sāmānyasyāpi prakāśakaṃ tadeva vastumātramāvirbhūtam, tadāśrayatvāt
sāmānyaviśeṣādīnām .
yadapyuktaṃ vicitropabhogakriyāprasiddhyarthaṃ sattādravyatvādisambandhaḥ kalpyate iti so'pyanenaiva
pratipāditaḥ, pradīpavad bhūtād vastunaḥ prakāśāntaranirapekṣāt tasmādeva pravibhaktaviṣayānvayāt,
pravibhakto viṣayo dravyatvasya kāraṇasāmagryaviśeṣastulyajātīyāvayavasaṃyogādiḥ kāraṇaguṇapūrvakramaḥ svāśrayāśrayāntarakriyārambhiguṇādikṛtaḥ tasya kāraṇakāryādipravibhāgād vyatirekāt sadanityādyaviśeṣānvayācca
tādṛkpravibhaktaviṣayānvayāt tasmādeva vastuno vicitropabhogakriyāprasiddherbhinneṣvabhinnavyavahāraprasiddheśceti dviprakāraṃ puruṣārthaṃ darśayati . anayośca puruṣārthayoruktavad vastuta eva siddherna viśeṣaṇa-
sambandhaḥ kalpyaḥ, sattādravyatvādiviśeṣaṇasambandho na yuktaḥ kalpayitumānarthakyāditi .
etad nidarśanamātram, tadbhedānāmapi sambandhakalpanānarthakyamuktanyāyenetyato'tidiśati --sarvatra
tu ghaṭatvādāvapi ādigrahaṇād gotvamanuṣyatvādiṣu kāraṇasāmagryaniyāmakasadbhāvādeva tattvaṃ
ghaṭatvagotvamanuṣyatvādi svata eva, na sāmānyaviśeṣāt tvatkalpitāt, iti tvadvacanādeva vastuta eva
sarvaṃ tvadiṣṭaṃ pratiprāptaṃ nārthāntarasambandhāt . tadeva ca viśeṣaṇasyāpi sattādeḥ prakāśakamiti sthitam .



idaṃ tu prasphuṭataraṃ viśeṣaṇasambandhaprakāśaṃ vastu tatsambandhaniyamāya tvayaivābhyupagatamiti darśayituṃ vacanaṃ yaduktam--athavā viśeṣaṇasambandhamantareṇāpi vastumātrāṇāṃ
parasparātiśayo'sti tena viśeṣaṇasambandhaniyamasiddhiḥ   iti .
codyaparihāro'pi caivaṃ prasiddhimasmaduktāmeva sandarśayati--kathaṃ parasparātiśaya
iti cet, kathaṃ prāk... ...atiśayaḥ syāt; na, dṛṣṭāntāt . yathā parapakṣe... ... ...atiśayastathehāpi
syāt   iti . svasamayodāharaṇamapi caitamevārthaṃ draḍhayati yaducyate—
sāmānyādivadvā... ...sasvata eva syāt   iti .
na dravyādi anyādheyasvaprakāśaṃ nādheyasattvādi nāpratipūrṇasattvādi sattvāt

kiñcānyat, idaṃ tu prasphuṭataramityādi . viśeṣaṇasya sattādravyatvādeḥ sambandhaḥ prakāśo'sminniti viśeṣaṇasambandhaprakāśaṃ vastu . tena vastunaiva prakāśyate viśeṣaṇamiti tadeva vastu prakāśanam .
tena ca vastunā nāpekṣitaḥ sāmānyena saha sambandhaḥ, sāmānyameva vastunā saha sambandhamapekṣata iti
tatsambandhaniyamāya tvayaivābhyupagatamiti darśayituṃ vacanopanyāsaḥ . katamasya vacanasyopanyāsaḥ ? ucyate—
yaduktaṃ vastvātmāvadhāraṇe kṛte'tiśayābhāvād viśeṣasambandhābhāva iti codite vikalpāntareṇa
parihāravacanaṃ tad vyaktataraṃ vastvevārthāntaranirapekṣaṃ viśeṣaṇānāmapi prakāśakamiti . tadyathā --yaduktam
athavā viśeṣaṇasambandhamantareṇāpi vastumātrāṇāṃ parasparātiśayo'sti, tena viśeṣaṇasambandhaniyamasiddhiḥ   ityetad vacanaṃ yathoktakāraṇasāmagryasadbhāvaviśeṣāviśeṣanyāyaprāṇakamiti .
codyaparihāro'pītyādi . etasmiṃścārthe yaccoditam --kathaṃ parasparātiśayaḥ iti cediti, tasya
vyākhyā --kathaṃ prāgityādi gatārthaṃ yāvadatiśayaḥ syāditi . asya codyasya parihāraḥ so'pi caivaṃ
prasiddhimasmaduktāmeva sandarśayati . ko'sau parihāraḥ ? ucyate --na, dṛṣṭāntāditi . tadvyākhyā —
yathā parapakṣa ityādi yāvadatiśayastathehāpi syāditi gatārtham .
yadi paramate sattvarajastamasāṃ parasparātiśayo'sti, tava kim ? ityatrāśaṅkāniṣedhārthaṃ svasamayodāharaṇamapi caitamevārthaṃ draḍhayatīti svavacanaṃ tadvacanapradarśanam --yaducyate sāmānyādivadvetyādi savyākhyānaṃ gatārthaṃ sopanayaṃ yāvat sasvata eva syāditi .
atra prayogāḥ --na dravyādi anyādheyasvaprakāśam, nānyenādheyo'sya dravyādeḥ prakāśa iti
pakṣaḥ, nādheyasattvādiviśeṣaṇaṃ dravyādi nāpratipūrṇasattvādiviśeṣaṇamiti vā pakṣaḥ, sattvāt, yat
sad na tadanyādheyasvaprakāśaṃ nādheyasattvādi nāpratipūrṇasattvādi dṛṣṭam, sāmānyādivat, yathā sāmānya

sātmakatvāt pratyekaṃ sattvāt svabhāvasadbhūtatvāt sāmānyādivat . asadeva vā
syāt sattvasamavāyalabhyasadbhāvatvāt kāryavat . tasmād na satāmapi dravyādīnāṃ
satkarī sattā vyarthatvāt iti sādhūktam .
nāpi sadasatāṃ satkarī sattā abhūtatvāt sadasadātmakatvasya tvanmatenaiva
khapuṣpavat . yā tu tvayoktopapattiḥ sadasadaikātmyānupapatteḥ iti sā nopapattiḥ,
tvanmatenaiva sadasadaikātmyopapatteḥ . atyantāviruddhatvāt sadasadātmakaṃ kāryaṃ prāk
sattāsambandhādapi, sāmānyādidravyāditadatatsadasadvat . sāmānyādīni svātmanā
... ... ...svasantyapi na bhavanti .
viśeṣasamavāyāḥ santo nānyaprakāśā nādheyasattvādayo nāpratipūrṇasattvādayaḥ tathā dravyādīni . evaṃ sātmakatvāt pratyekaṃ sattvāt svabhāvasadbhūtatvāditi hetavaḥ, mūlahetoreva paryāyavācino vā . evamanabhyupagame asadeva vā syāt sattvasamavāyalabhyasadbhāvatvāt, sattvasamavāyena labhyaḥ sadbhāvo'syeti
dravyādyutpannamātraṃ trayamabhisambadhyate . kāryavaditi kāraṇāvasthāyāṃ yat kāryaṃ sa dṛṣṭāntaḥ . nanvevaṃ sattvasamavāyalabhyasadbhāvaṃ tasyāmavasthāyāṃ kāryaṃ na bhavatīti cet, na, tvayaiva niṣṭhāsambandhayorekakālatvābhyupaga-
mena parihṛtatvāt .
tasmād na satāmapi dravyādīnāṃ satkarī sattā vyarthatvāditi sādhūktamiti prastutadoṣoktyupapattyupasaṃhāraḥ . evaṃ tāvadasatāṃ satāṃ ca dravyādīnāṃ satkarī na bhavati sattā ityuktam .
kiñcānyat, nāpi sadasatāṃ satkarī sattā, santaścāsantaśca dravyādayaḥ sadasanto dvyātmakāḥ,
teṣāṃ sadasatāṃ sadabhidhānapratyayakarī sattā syāditi parasyābhipretaṃ syāt tadapi na ghaṭate . kasmāt ?
abhūtatvāt sadasadātmakatvasya tvanmatenaiva khapuṣpavat, sattāsambandhāt prāg dravyādi kāryaṃ sadasadapi na bhavati asadeva tat svato nirupākhyatvādityādihetubhiḥ pūrvavat sattāsambandhalabhyasattvāt .
atha sattāsambandhanirapekṣamevāsti vyarthaḥ sattāsambandha ityuktam . tasmādubhayathāpi sadasattvavikalpo
nāsti . tasmādabhāvāt khapuṣpavat sattayā na sambadhyate tvanmatenaiva, nāsmanmatenāpyasti .
yā tu tvayoktopapattiḥ sadasattvābhāve sadasadaikātmyānupapatteḥ iti sā nopapattiḥ tvanmatenaiva
sadasadaikātmyopapatteratyantāviruddhatvaṃ tayoḥ, atyantāviruddhatvāt sadasadātmakaṃ kāryaṃ prāk sattāsambandhādapi . tadyathā --sāmānyādidravyāditadatatsadasadvat, yathā sāmānyaviśeṣasamavāyākhyaṃ

nanvevaṃ tadavyavahṛteḥ prāgabhāvabhedavadabhūtatvameva, atha yadetadabhūtatvaṃ tat kiṃ
bhūtasya āhosvidabhūtasya ? yadi bhūtasya tataḥ sadasadaikātmyopapattireva . atha
abhūtasya ? abhūtatvaṃ tato dravyāderabhāvaheturvācyaḥ . ahetuto'bhavane kṣaṇikaśūnyatādivyutpattivadabhāva eva . na cet, pūrvavat sadasadaikātmyopapattireva .
vastutrayaṃ svabhāvasat svenātmanāsti tatsat, sambandhasadbhāvena nāstītyatadasat, saccāsaccetyatyantamaviruddhatvāt sadasat tvanmatenaiva . tathā dravyaguṇakarmākhyaṃ kāryatrayamutpannamātraṃ sāmānyādivat tadatatsadasaditi
siddham . tasya dṛṣṭāntadvayasya vyākhyā sāmānyādīni svātmanetyādi gatārthā yathākramaṃ yāvat svasantyapi
na bhavanti . tasmāt tvanmatenaiva sadasadaikātmyānupapatterasattvaṃ nāsti, upapattereva sattvaṃ siddham . tat
punarasattvaṃ kathaṃ tarhi ? iti, ucyate--abhūtatvāditi sādhūktamiti .
itara āha --nanvevaṃ tadavyavahṛteḥ prāgabhāvabhedavadabhūtatvameva, yathā tasyotpannamātraghaṭadravyādeḥ
prāk kuśūla-kosa-sthāsaka-śivaka-piṇḍa-mṛdavasthābhirabhāvabhedairjalādyāharaṇādivyavahāro nāstīti tatra ghaṭāsattvaṃ tathā tadavyavahṛterabhūtatvameva prāk sattāsambandhāt sadasadātmakasya kāryasya, ko doṣaḥ ? iti .
atredaṃ sampradhāryam --atha yadetadabhūtatvamityādi vikalpadvayopanyāsena praśno gatārthaḥ . tatrottaram --yadi
bhūtasya dravyāderutpannamātrasyāvyavahārādabhūtatvamiṣyate tadeva bhūtaṃ vastvātmanā tadeva cābhūtamavyavahārātmanetyataḥ sattvāsattvāvirodhiteti sadasadaikātmyopapattireva . athābhyupagamaviruddhamaikātmyaṃ mā bhūditi
abhūtatvamiṣyate tato dravyāderabhāvaheturvācyaḥ kāryasya, kena hetunā tadabhūtaṃ kāryaṃ svakāraṇeṣu samavetamutpannamātramasmaduktāvirodhahetuṃ avyavahārayogyatvāt sadapyasat ityetaṃ muktvā ? syānmatam--ahetuta
evābhūtaṃ tadabhāve kāraṇābhāvāt khapuṣpādivaditi . etaccāyuktam, yasmāt ahetuto'bhavane
niṣkāraṇato'sattve kṣaṇikaśūnyatādivyutpattivadabhāva eva syāt iti vākyaśeṣaḥ . yathā pūrvavastuni
niruddhe paścāduttaramutpadyamānaṃ nirhetukamiti prāptaṃ kṣaṇikavāditvam, tasyāpyutpannasyāhetuta eva vināśāśaṃsanāt . taccādravyatvād nirbījatvāt khapuṣpavadatyantābhāvaḥ syāt tathedamapi syāt, aniṣṭaṃ caitat . yathā
vā'siddhyayuktyanutpattisāmagrīdarśanādarśanādivyutpattyā sarvaṃ śūnyaṃ nirhetukotpattisthitivināśābhāvasādharmyāt khapuṣpavat syāt . ādigrahaṇāt pratītyotpādasamudāyasantānādisaṃvṛtivyutpattivat . na cet
pūrvavaditi, mā bhūdeṣo'tyantābhāvadoṣa iti sahetukakāryābhūtatvābhyupagame'smaduktasadasadaikātmyopapattireva
prāpnoti . evaṃ tāvat prāk sattāsambandhāt sadasat kāryamiti pratipāditam .


yadāpi sattayā sambaddhaṃ tadāpi sadasat tvanmatenaiva . yat tat kāryaṃ sattayā
sambaddhaṃ sadityabhidhīyate nanu tat svasattayaiva sat na sattāsattayā . sattāpi
āśrayapratilambhāt satī eva abhivyajyate kāraṇakāryākāraṇākāryanityānityasambandhyasambandhijātimadajātibhedāt tantusamavāyavat . itaretarābhāvādivarṇanaiśca
sarvatra sadasadaikātmyopavarṇanameva . ata idaṃ jainendratvameva pratipadya prajñāpya ca
aviviktaprajñān prati saṃvriyate .

kiñcānyat, tiṣṭhatu tāvat prāk sattayā sambandhāt kāryasya sadasattvam yadāpi sattayā sambaddhaṃ
tadāpi sadasat tvanmatenaiva, tadyathā --yat tat kāryaṃ sattayā sambaddhaṃ sadityabhidhīyate sattayā viśeṣaṇabhūtayā viśeṣyate daṇḍeneva daṇḍī viśeṣyatvāt nanu tat svasattayaiva sat labdhātmalābhameva daṇḍaviśiṣṭadevadattavat, na sattāsattayā, na hi daṇḍasambandhād devadatto'san san kriyate, kiṃ tarhi ? sanneva daṇḍitvavyapadeśabhāg bhavati svasattayā san daṇḍisattayā cāsaṃstadeti sadasan . tathā satkāryaṃ sattāsambandhakāle sadeva
svasattayā khapuṣpādyavastuvaidharmyāt . tathā sattāpi na vastusattayā asatī satī kriyate, kiṃ tarhi ?
āśrayapratilambhāt satyevābhivyajyate . tadubhayaṃ vastusattayā sadeva sattādi dravyādi ca sambandhisattayā nāstītyarthaḥ . kutaḥ ? kāraṇakāryetyādihetoryāvad bhedāditi . dravyādi vastu kāryaṃ kāraṇaṃ ca,
sattā tvakāryamakāraṇaṃ ca, nityā sattā, dravyādyanityam, sambandhi dravyādi, sattā asambandhinī, jātimad
dravyādi, ajātiḥ sattā ityebhyo bhedebhyo bhinnatvāt . tantusamavāyavat, yathā tantavaḥ kāraṇādidharmāṇastathā dravyādayaḥ, yathā samavāyo'kāraṇādidharmā tathā satteti . dṛṣṭāntadārṣṭāntikayośca sadasattvayojanā
svabhāvasambandhasattābhyāṃ kartavyā . tasmāt sadasattvaikātmyopapattireva .
kiñcānyat, itaretarābhāvādivarṇanaiśca tvayaiva sarvatra sadasadaikātmyopavarṇanameva kṛtam
iti vākyaśeṣaḥ . saccāsat vai॰ sū॰ 9 . 1 . 4 itītaretarābhāvavarṇanaṃ ghaṭaḥ sanneva svātmanā paṭādyātmanā

nanu mayā vigṛhyaivātra vādaḥ saiddhārthīyamatāvalambinaṃ tvāmevoddiśya . yaducyate saiddhārthīyaiḥ 'upādānaniyamadarśanāt sat kāryaṃ tilatailavat tatkriyādyasattva-
nāstīti . tathā kriyāguṇavyapadeśābhāvādasat vai॰ sū॰ 9 . 1 . 1 iti asaditi bhūtāpratyakṣatvād
bhūtasmṛtervirodhipratyakṣatvācca . tathābhāve'bhāvāt vai॰ sū॰ 9 . 1 . 6--7 iti ca prāgabhāvapradhvaṃsābhāvavarṇanaṃ
ca . sarvatra sadasattvameva varṇitamekamatyantābhāvaṃ muktvā śaśaviṣāṇādivadekāntanirātmakatvānabhyupagamāditi .
ata idaṃ jainendratvameva sadasadvāditvaṃ pratipadya bahudhā prajñāpya ca mā bhūdṛjujaneṣvaviviktaprajñeṣu
jainānāmeva gauravaṃ tattvajñāḥ iti mama ca lāghavam atattvajñaḥ iti tvayaivaṃ tānaviviktaprajñān prati
saṃvriyate gūhyate .
atrāha--nāhaṃ jainendratvamabhyupaimi, na cāviviktaprajñān prati saṃvṛṇomi . nanu mayā vigṛhyaivātra
vādaḥ sadasatorvaidharmyāt kārye sadasattā na vai॰ sū॰ 9 . 1 . 12 ityanena sūtreṇa . sa punarvādaḥ siddhārthasutamatāvalambinaṃ sadasadaikātmyavādinaṃ tvāmevoddiśya . yaducyata ityādi saiddhārthīyamatapradarśanārthaḥ
pūrvapakṣaḥ . te hi saiddhārthīyāḥ sadasadekātmatvaṃ vastuno'bhilaṣanta itthamupapattiṃ brūyuḥ, tadyathā --upādānaniyamadarśanāt sat kāryaṃ tilatailavat, tatkriyādyasattvadarśanādasad vīraṇeṣviva ghaṭo mṛdyapīti .
itarathā atyantāsatkāryavāde na syādupādānaniyamaḥ khapuṣpasyeva, atyantasati ca tantvavasthāyāmeva paṭe

darśanādasat, dṛṣṭaṃ tāvat... ... ..., itarathā tantupāṃsvādiṣvaviśeṣaḥ prāgapi
vyāpārābhāvaśca syāt, dṛṣṭā tu kriyā... ... ..., ubhayaikānte doṣadarśanāt
sadevāsadeva veti cāyukta ekāntaḥ, sadasadātmakatvāt kāryasya upādānaniyamaḥ
kriyā ca yujyate' iti, tanna, vikalpānupapatteḥ . sadevāsat sadasat svenaivātmanā
saccāsacca anyenātmanā sad...ghaṭātmanā cāsat ? na tāvat... ... ...asattvapratipakṣaśca sattvam . sat sopākhyamasannirupākhyam... ... ...sadasattvaṃ na bhavatītyarthaḥ .
atra sato'satpratipakṣatvamasiddhaṃ tadaṅgatvāt tadātmakatvāt tatpravṛttitvāt ghaṭorddha-
paṭārthā kuvindasya kriyā na syāt . upādānaniyamatadarthavyāpārau sadasattve kāryasya hetū, dṛṣṭaṃ tāvadityādinā samarthayati . aniṣṭaṃ cāpādayati--tathānicchataḥ tantupāṃsvādiṣvaviśeṣaḥ syādupādānamevānupādānameva vā, labdhātmapadārthakārakavyāpārābhāvavat prāgapi vyāpārābhāvaḥ syāditi ca yathāsaṅkhyam .
nigamayati yathāsambhavaṃ dṛṣṭā tu kriyetyādi . ubhayaikānte doṣadarśanāditi sadevā'sadeva cetyekānte .
sadevāsadeva veti cāyukta ekāntaḥ, sadasadātmakatvāt kāryasya satpakṣamāśrityopādānaniyamo yuktaḥ,
asatpakṣamāśritya kriyā yukteti . yadetat saiddhārthīyaṃ mataṃ tanna, vikalpānupapatterityādi . sadevāsat
sadasadityādi pratyuccāraṇaṃ saṃkṣepeṇa vikalpadbayena sopapattikaṃ svenaivātmanā saccāsacca anyenātmanā
saditi yāvad ghaṭātmanā cāsaditi .
na tāvadityādi prathamaṃ tāvad vikalpaṃ vyavasthāpya sūtreṇa dūṣaṇamāha savyākhyānaṃ sopavarṇanaṃ yāvadasattvapratipakṣaśca sattvamiti gatārtham . sato'satā virodhaḥ prātipakṣyaṃ vaidharmyameva hetuḥ . mā maṃsthāḥ
so'siddha iti, atastatpradarśanārthamāha --sat sopākhyamityādi vaidharmyasphuṭīkaraṇaṃ yāvat sadasattvaṃ na
bhavatītyartha iti suvyākhyātam .
atrācārya uttaramāha --atra tvatsādhane sato'satpratipakṣatvaṃ virodho vaidharmyamasiddham . kutaḥ ?
tadaṅgatvāt, aṅgamavayavastadekadeśaḥ, yad yasyāṅgaṃ sa tasya pratipakṣo na bhavati, yathā ghaṭasyorddhagrīvāditva

grīvāditvavat . bhavan san bhavati pratyekavastusvarūpapratipattyarthatadatatpravṛttavyāvṛttasadasadātmakaḥ svato'tyantāvibhaktavṛttiparyanubhavo'bhūtakhapuṣpavilakṣaṇo'rthāntarabhūtakṣaṇabhaṅgavilakṣaṇaścātītānāgatavartamānabhinnabhavanasadasadekakriyaḥ ākāśavat . tathā
tantupaṭādyapi kramabhāvi sadasat, tathā yugapadbhāvi khamapi, ito'pīto'pi .
miti . itaśca pratipakṣo na bhavati, tadātmakatvāt, sa ātmā'sya bhāvasyābhāva ātmā, tadbhāvāt
tadātmakatvāt, ghaṭorddhagrīvāditvavadeva . itaśca, tatpravṛttitvāt, sa evābhāvo'sya sataḥ pravṛttiḥ,
tenābhāvarūpeṇa bhāvaḥ pravartata ityarthaḥ . eka eva bhāvābhāvarūpeṇārtho ghaṭavad mṛtpiṇḍaśivakādirūpādiyugapadayugapadbhāvidharmabhāvābhāvapravṛttiriti . athavā aṅgamātmā, ātmā ca pravṛttirityaikārthyameveti vyākhyānaṃ
tadaṅgatvasya .
bhavan san bhavatīti sattvaṃ nāma bhavata eva nābhavataḥ . bhavanaṃ ca kīdṛśam ? abhāvānuviddham,
iti taddarśayati --pratyekavastvityādi daṇḍako yāvat sadasadātmakaḥ, ekamekaṃ prati pratyekaṃ vastunaḥ svarūpaṃ
pratipattuṃ pratyekavastusvarūpapratipattyarthaṃ tatpravṛttaṃ ghaṭākhyaṃ śivakādivyāvṛttaṃ paṭādivyāvṛttaṃ ca, tasmāt tadeva
ghaṭākhyaṃ ghaṭātmanā pravṛttaṃ bhavati, paṭaśivakādyātmanā vyāvṛttaṃ na bhavati . ataḥ sadasadātmakaḥ .
tasmādabhāvo bhāvāṅgaṃ bhāvātmā bhāvapravṛttireva . evaṃ tāvad yugapadbhāvirūpādibhāvenāpi bhavan sa ghaṭo
nābhāvena svāṅgātmapravṛttisvarūpeṇa vinā bhavatītyuktaṃ dravyakṣetrāpekṣam . kālabhāvāpekṣamapyucyate--sa eva ca
bhavitā ghaṭaḥ svato'tyantāvibhaktavṛttiparyanubhavaḥ tāmātmano vṛttiṃ prāk paścācca parito'nubhavati .
tasmādbhavanātmakatvādabhūtakhapuṣpavilakṣaṇaḥ, kenacidrūpeṇa khapuṣpasyābhavanād ghaṭasya ca pūrvottararūpairbhavanāt .
arthāntarabhūtakṣaṇabhaṅgavilakṣaṇaśca prāk paścādidānīṃ ca bhavanād bhavanasya pravartanasya dravyārthato'tyantamabhinnatvāt kṣaṇabhaṅgavāde'tyantaṃ kṣaṇe kṣaṇe'nyatvābhyupagamāt tadvilakṣaṇa iti . nanvevaṃ dravyārthabhavanasyābhedādabhavanaṃ
niravakāśameveti, etacca na bhavatītyata āha --atītānāgatavartamānabhinnabhavanasadasadekakriyaḥ, yānyatītāni bhavanānyanāgatāni ca tāni vartamānabhavanād bhinnāni deśakālākāranimittādibhedāt, tebhyaśca
vartamānabhavanam, parasparavilakṣaṇatvācca paraspararūpeṇa na santi, atha ca bhavanakriyaikaiva sarvāṇi tānyucyante .
katham ? ākāśavat, yathā tavāpyākāśaṃ śabdādisamavāyināṃ ghaṭādisaṃyogināṃ cādhārabhūtamekamavicchinnabhavanamapi teṣu ghaṭapaṭaśabdādibhavanādhāratayā bhidyamānatvād bhedābhedābhyāṃ saccāsacca ityeṣaṇīyam,
anyathā teṣāṃ ghaṭaśabdādīnāṃ saṅkaraprasaṅgāt, tathāsmanmatenāpyavagāhasāmānyād bhavatyeva aṅgulighaṭādyavagāhairbhedādasacca, tathoktabhāvano ghaṭo dravyādi kāryaṃ ceti . yathākāśaṃ tathā bhūtatvāt tantupaṭādyapi

itarathā naiva bhaved vastu apūrvatvāt khapuṣpavat, vaidharmyeṇa campakapuṣpavat,
aparatvādabhedatvādavartamānatvāt vāndhyeyavat kṣaṇikavādavat, . tasmānna sadasatoḥ
pratipakṣatvam . na naikātmyam, vidhipratiṣedhaikaviṣayatvāt, bhāvitaikātmyacetanācetanatvavat .
yadapi ca sat sopākhyamasad nirupākhyamiti tadapi nopapadyate sato'pyanupākhyatvāt . ko hi prativastu pratikṣaṇasattvena sadupākhyātuṃ śaknoti ? asādhāraṇatvāt
kramabhāvi sadasat . yathā ca tat tantupaṭādi kramabhāvi tathā yugapadbhāvi khamapi sadasad bhinnābhinnaṃ
ca ito'pi ito'pīti ubhayātmakatvaṃ pradarśyata iti .
itarathā naivetyādi . evaṃ sadasadātmakatvamanicchato vastunaste naiva bhaved vastu apūrvatvāt
nirbījatvāt, nāsya pūrvamiti bahuvrīhisamāsāśrayeṇa na pūrvamapūrvaṃ prāgasattvāditi tatpuruṣāśrayeṇa vā,
khapuṣpavat . vaidharmyeṇa campakapuṣpavat, mūlāṅkurādibhavanena pūrvasyaiva sataścampakasya puṣpībhavanāt .
tacca sadasadātmakaṃ campakakusumamiti . evamaparatvādanuttaratvādabhedatvāditi yojyam . tasmād vartamānameva na syāt, tataścāvartamānatvādapi naiva syāt, vāndhyeyavat kṣaṇikavādavaditi ca khapuṣpakṣaṇabhaṅgavailakṣaṇyaprastuterudāharaṇadvayametat . tannigamayati --tasmānna sadasatoḥ pratipakṣatvamiti .
itaśca na naikātmyaṃ sadasatoraikātmyameva, dviḥ pratiṣedhasya prakṛtyāpatteḥ . kutaḥ ? vidhipratiṣedhaikaviṣayatvāt, vidhiḥ anvayaḥ, pratiṣedho vyatirekaḥ, tāvubhāvekaviṣayau ityetat pratyekavastusvarūpapratipattyarthatadatatpravṛttivyāvṛttisadasadātmaka iti avibhaktasvarūpaparyanubhavo'tītānāgatavartamānabhinnabhavanasadasadekakriyaḥ ityādivacanāt siddham . tasmāt sadasadaikātmyameva bhāvitaikātmyacetanācetanatvavat, yathā ca cetanācetanayorvidhipratiṣedhaikaviṣayatvena bhāvayitvā cetano'cetana ityuktaṃ tathehāpi
dravyādisadasadaikātmyād nāsti sadasatoḥ pratipakṣateti .
yadapi cetyādi . sadasatoḥ pratipakṣatvabhāvanārthaṃ vaidharmyamucyate tvayāṃ sat sopākhyamasad nirupākhyamiti tadapi nopapadyate, sato'pyanupākhyatvāt . ko hītyādi, vastuni vastuni rūparasādau
yo yo'sādhāraṇa ātmā pūrvakṣaṇe uttare ca kṣaṇe vilakṣaṇastasya bhāvaḥ sattvam, tena sattvena prativastu
pratikṣaṇasattvena ca sad vastu tadupākhyātuṃ kenacidaśakyam, asādhāraṇatvāt, yadasādhāraṇaṃ na
tadupākhyātuṃ śakyate svasukhādiparyanubhavavat . tasmād nāyamekāntaḥ sat sopākhyameveti . syānmatam—
na brūmaḥ sat sopākhyameva iti, yato'sya vyabhicāra ucyate . kiṃ tarhi ? sat sopākhyaṃ nirupākhyaṃ


svasukhādipayanubhavavat ? . atha ca nirupākhyatāyāmapi naiva tadasat sāmānyasopākhyatvāt . api ca tvayāpi... ... ...viśeṣaṇasambandhaḥ kalpyaḥ, atha ca na tadasad nirupākhyatvāt, sadasadeva tu sopākhyanirupākhyatvāt sāmānyavat, sopākhyaṃ nirupākhyaṃ ca sadasattvāt sāmānyavat . sāmānyaṃ svasat na sāmānyasad
vastuvaditi sadevāsat sāmānyam . sopākhyaṃ svaparapratyayābhidhānādhānāt nirupākhyaṃ ca vastuvaditi sopākhyameva nirupākhyam, vastuni viparyayaḥ . ato vyavasthāpitasopākhyanirupākhyatvāt sadasadeva sāmānyādidravyādivat .
vā syāt, nirupākhyaṃ tvasadeva, tat satā sādharmyaṃ na bhajata iti . etadapi nopapadyate vyabhicārādityata
āha --atha ca nirupākhyatāyāmapi naiva tadasat sāmānyasopākhyatvāt, upa sāmīpye, sāmīpyenākhyā upākhyā pratyāsattyetyarthaḥ, saha upākhyayā sopākhyam, yadapyasādhāraṇaṃ sukhādiparyanubhavādi tadapi
sāmānyenopākhyāyate--kimapi sukhaṃ duḥkhamityādi . tasmānnirupākhyasyāpi sattvadarśanādayuktamuktam —
asannirupākhyaṃ sat sopākhyamiti . tasmāt kenacidātmanā sadevāsat sopākhyaṃ ceti nāsti sadasatorvaidharmyam . athavā sāmānyasopākhyatvāt, yathā sāmānyaṃ svenātmanā sopākhyaṃ svasattayā, na
viśeṣaṇātmanā sāmānyāntareṇa, na tu dravyādivastuvat, iti sat sopākhyaṃ nirupākhyamasacceti dṛṣṭatvāt
tavaivaikatra sadasatornāsti vipakṣatā .
kiñcānyat, api ca tvayāpītyādi, tvatkalpanayaiva sadasat ityetat pradarśayitumidamucyate,
prāgvyākhyātārtha evaiṣa grantho yāvad viśeṣaṇasambandhaḥ kalpya iti, iha tu prāg viśeṣaṇasambandhād
vidyamānameva nirupākhyamitīṣṭaṃ tvayaiva ityetasyārthasya pradarśanārthamupanyastaḥ, ata āha --atha ca na tadasad
nirupākhyatvāditi nirupākhyatvasya sati dṛṣṭatvād vyabhicara uktaḥ . asacca tat sambandhāsattvāt
tasyāmavasthāyām, sopākhyaṃ ca taduttarakālaṃ sattāsambandhopākhyatvāt . evaṃ sopākhyanirupākhyatvāvirodhamāpādya prastutakāryasadasattvāvirodhe sādhanamāhācāryaḥ --sadasadeva tu sopākhyanirupākhyatvāt
sāmānyavaditi . athavā sopākhyaṃ nirupākhyaṃ ca sadasattvāt sāmānyavaditi sadasattvaikātmye sādhye
sopākhyanirupākhyatvaṃ hetuḥ sopākhyanirupākhyatve ca sadasattvaṃ proktanyāyena tvayaivābhyupagatatvāt .
sāmānyadṛṣṭāntasya sadasatsopākhyanirupākhyatvaikātmyaṃ darśayati --sāmānyaṃ svasat svasattayā sat
na sāmānyasad vastuvat sambandhasattayetyarthaḥ . yathā tvanmatenaiva sāmānyena sambandhād dravyaguṇakarmākhyaṃ
vastu sambandhasadiṣyate na tathā sāmānyaṃ sāmānyasya sāmānyāntarasambandhābhāvāt . iti sadevāsat

yattūktaṃ pūrvadoṣapāpīyastvād na . tadyathā--tatra hi... ...hetūpādānakriyāniyamābhāvaḥ, asmin punaḥ sadasatkāryapakṣe dvidoṣatā pāpīyasī iti, tanna, parihṛtapūrvadoṣatvāt .
sāmānyam, itiśabdasya hetvarthatvāt evaṃ sāmānyasya sadasattvaikātmyam . tadeva ca sopākhyaṃ svaparapratyayābhidhānādhānāt, svātmani sambandhini ca pratyayamabhidhānaṃ cādhatte satī sattā santi dravyaguṇakarmāṇi iti ca sāmānyam tadeva nirupākhyaṃ ca, nāsyopākhyāsti, vastuvat, vastuna iva
sambandhisāmānyādupākhyā nāsti sāmānyādeḥ sāmānyādyantarābhāvāt . iti sopākhyameva nirupākhyam, itthamuktanyāyena sopākhyanirupākhyatvayorvaidharmyābhāvaḥ . vastuni viparyaya iti, dravyāditraye
vastuni svato nirupākhyatā sāmānyena sopākhyatā, svatastvasattvaṃ sambandhyantarāt sattvaṃ ca sattāto
viparītam .
ato vyavasthāpitetyādi vyākhyātadṛṣṭāntasopākhyanirupākhyatvaikakāṣṭhīkṛtahetudharmayoḥ sadasattvaikakāṣṭhībhūtasādhyadharmāvinābhāvaḥ upasaṃhriyate . tasmāt tābhyāṃ dharmābhyāṃ bhinnau viruddhau ca ityabhimatābhyāmeva
pratipadyatāṃ bhavān, sopākhyanirupākhyatvāt sāmānyādidravyādivat, sāmānyaviśeṣasamavāyāḥ
sāmānyādayaḥ, dravyaguṇakarmāṇi dravyādīni, sāmānyādayaśca dravyādīni ca yathā santi asanti ca
sopākhyanirupākhyāni ceti sopākhyanirupākhyatvaṃ sadasattvaikātmye hetuḥ, sadasattvamapi sopākhyanirupākhyatvaikātmye tathaiva hetustvanmatenaiva . upanaye tu dravyādīnāṃ dṛṣṭāntatvenopādānaṃ tvayaiveṣṭatvāt . atrāpi sadasattvaikātmye sopākhyanirupākhyatvaikātmye ca niḥsaṃśayamavipakṣateti .
idānīṃ syādvāde paroktān doṣān parihartukāma āha --yattūktamityādi . ṭīkāyāṃ praśastamatau
syādvādinaṃ prati pūrvadoṣapāpīyastvād na ityuktau doṣau, tatra sadasatkāryapakṣayoḥ sāṅkhyavaiśeṣikeṣṭayoryathāsaṅkhyaṃ kriyānupapattyupādānaniyamābhāvadoṣau . yathoktam --upādānaniyamasyāsati sati ca kriyāyā
abhāvaprasaṅgāt sadasat kāryam iti doṣadvayaṃ bruvato jainasya pūrvadoṣapāpīyastvaṃ kiletthamucyate . vai॰
sū॰ praśastamatiṭīkā, tadyathā--tatra hītyādi, yathāsaṅkhyaṃ pratyekadoṣapradarśanagrantho gatārtho yāvaddhetūpādāna-
kriyāniyamābhāva iti, hetavo daṇḍādyā ghaṭasya, mṛdupādānam, kriyā kulālavyāpāra iti . asmin
punaḥ sadasatkāryapakṣe dvidoṣatā pāpīyasī sadasatpakṣābhyāmekaikadoṣābhyām, sattvāt kāryasya ghaṭārthāyāḥ kriyāyā abhāvaḥ, asattvādupādānaniyamābhāvaḥ ityetaddvidoṣatvāt pāpīyāneṣa pakṣa iti .
atrācārya āha --tanna, parihṛtapūrvadoṣatvāt, parihṛtāvasmin sadasadekātmakakāryapakṣe pūrvoktau kriyā'bhāvopādānaniyamābhāvadoṣāviti .


tatra hi satkāryapakṣe kriyā kiṃ virudhyate ? sāṅkhyo yadasau ekāntena sanneva
ghaṭaḥ ityāha tatastasya kriyā niṣpannasya na yujyate kartavyābhāvāt kṛtavat iti
kriyā'bhāvadoṣo bhavati, na punaḥ syādvādinaḥ . yadi tvasau syādādinā kartavyatvamapi vidadhīta tataḥ ka enamevaṃ brūyāt ? asatkāryapakṣe'pi upādānaniyamaḥ kiṃ
virudhyate ? yadasau ekāntena asadeva kāryam iti hetūpādāneṣu sannihitasya kriyābhivyaṅgyasyārthasyoparyavajñayā brūyāt tasya 'paṭārthitāyāṃ tantūpādānaniyamo na

tat pareṇaivābhivācayati praśnapūrvakam --tatra hi satkāryapakṣe kriyā kiṃ virudhyate kena hetunā ?
sāṅkhyo yadasāvekāntenetyādi yāvat kṛtavaditi . dravyārthato hi mṛtpiṇḍe ghaṭo'sti na paryāyataḥ . sāṅkhyastu
sanneva ghaṭaḥ kāryatvaparyāyanirapekṣa ityāha tatastasya kriyā karaṇaṃ niṣpannasya sarvathā vidyamānasya na yujyate
kartavyābhāvāt kṛtavat niṣpannaghaṭavadityevaṃ tasya satkāryavādinaḥ kriyā'bhāvadoṣo bhavati, na punarākāṅkṣitakartavyaparyāyadravyārthavādinaḥ syādvādinaḥ syāt sanneva mṛtpiṇḍe ghaṭaḥ kenaciddharmeṇāsannapi iti
vadataḥ parihṛtapūrvoktasatkāryaikāntavādadoṣatvāt . yadi tvasau sāṅkhyo'pi syādādinā kartavyatvamapi
vidadhīta syādvādivat kathaṃcit kutaścit ityādinānekāntavācinā viśeṣaṇena viśeṣya sadeva kāryam
iti tataḥ ka enamevaṃ brūyāt ? ko vādī susamīkṣitavākyaguṇadoṣo'pi kriyā'bhāvadoṣaste prāptaḥ kartavyatvābhāvāt kṛtavat iti vaktuṃ śaknuyāt parihṛtapūrvadoṣaṃ vādinaṃ sāṅkhyamanyaṃ vābhyupetānekāntavādamiti .
asatkāryapakṣe'pītyādi, vaiśeṣikaṃ pratyasatkāryavādinamupādānaniyamābhāvadoṣa ukto yo'yaṃ sa
kiṃ virudhyate ? iti pūrvavat praśnopakramaṃ bhāṇayati . yadasāvekāntenetyādi, yadasau vaiśeṣikaḥ paryāyārthāśrayeṇa kriyāguṇavyapadeśābhāvādasadeva kāryam iti dravyārthato hetuṣu turyādiṣūpādāneṣu ca tantuṣu sannihitasyāvyaktasya kriyāmantareṇa kriyayābhivyaṅgyasya paṭākhyasyārthasya upari avajñayā anapekṣya taṃ brūyāt
tasya paṭarthitāyāṃ tantūpādānaniyamo na yujyate tatrāsattvāt tṛṇādivat, yathā tṛṇādyupādānaṃ
paṭārthitāyāṃ na yuktaṃ tatra tasyāsattvādevaṃ tantūpādānamapītītthamasatkāryaikāntavāde'pyupādānaniyamābhāvadoṣaḥ, so'nekāntavāde syādādiviśiṣṭe nāsti syādasat kāryam iti dattasattāvakāśamapi vadataḥ . tathā
yadi vaiśeṣiko'pi viśeṣya brūyāt ka enaṃ kiñcidapi brūyāt ? na tadā tasya vādino viśeṣitānvayavyatirekadharmadharmivyavasthasya tilatuṣaśatabhāgamātramapi vācyamastīti . uktaṃ ca--

hetuvisayovaṇītaṃ jadha vayaṇijjaṃ paro ṇiyatteti .
jadi taṃ tahā purillo dā+eṃto keṇa jivvaṃto ॥ sanmati॰ 3 . 58



yujyate tatrāsattvāt tṛṇādivat, ityupādānaniyamābhāvadoṣaḥ, na punaḥ syādvādinaḥ .
tathā yadi vaiśeṣiko'pi viśeṣya brūyāt ka enaṃ kiñcidapi brūyāt ? evamayaṃ pūrvaśreyastvārtha ādyudgrāhaḥ .
yat punaridamabhidhīyate--sadbhāgasyopādānaniyamaḥ asadbhāgasya kriyā ca
yujyate, tau ca vastuni sta eveti cet, na, viparyayaprasaṅgāt . ekasyobhayātmakaikavastutve
viśeṣahetvabhāvāt kuta etat... ...?... ...pūrvadoṣapāpīyastvameveti .--etadapi na
kiñcit kāryatvādeva . kārye upādānakriyayoḥ svaviṣayaniyatau bhāvāveva, ekasyo-

tasmānna staḥ syādvādinaḥ pūrvadoṣau, kutaḥ pāpīyastvam ? tābhyāṃ vā śreyastvamevetyata āha --evamayaṃ
pūrvaśreyastvārthaḥ, pūrvāmyāṃ vādāmyāṃ śreyaso vādasya bhāvaḥ pūrvaśreyastvam, tadevārtho'syodgrāhasyeti so'yamā-
dyudgrāhaḥ pūrvaśreyastvārthaḥ parihṛtadoṣavacanāvakāśaḥ tasminnādyudgrāhe pratijñānirdeśe darśita eva mayā syāt
sat kāryaṃ syādasat kāryam iti . sa punastvayā svapakṣarāgādasmatpradveṣādvā nāvabuddhaḥ .
yat punaridamityādi pūrvapakṣaḥ parasya yāvat pūrvadoṣapāpīyastvameveti . jainenāyaṃ parihāraḥ pūrvadoṣapāpīyastve'bhihitaḥ sadasatkāryavādinā --sadbhāgasyopādānaniyamaḥ mṛdi sattvād ghaṭasya mṛdupādānaniyamaḥ tasya cāsadbhāgasya kriyā ca ghaṭasya yujyate sadasadaṃśayoranyatarāśrayeṇa, tau cāṃśau vastuni
sta eveti cedityāśaṅkāyām, evaṃ cenmanyase iti ārhatīyaṃ parihāramāśaṅkyottaramāha--etacca na,
viparyayaprasaṅgāt, viparyayaḥ sadbhāgamāśritya kriyāprasaṅgo'sadbhāgamāśrityopādānaniyamaprasaṅgaḥ, aniṣṭau ca
te jainasya, ekasyobhayātmakakaikavastutve viśeṣahetvabhāvāt upādānaniyamasyāsati sati ca kriyāyā
abhāvaḥ ityetayorhetvoritaretarāṃśavyāvartitayorabhāvādapakṣadharmatā . ekaṃ hi vastu saccāsacca, tasmin
satyubhayātmake kuta etadityādi gatārthaṃ viparyayaprasaṅgāpādanaṃ viśeṣahetvabhāvād hetuheyaniyamābhāvāt .
atrācārya āha --etadapi na kiñcit, nottarasya gandho'pyastītyarthaḥ . kasmāt ? kāryatvādeva,
kriyate iti hi kāryam, tasmin kārye upādānakriyayoḥ svaviṣayaniyatau bhāvāveva, nābhāvaḥ, svo
viṣayaḥ svaviṣayaḥ, upādānasya satyeva niyamaḥ, tasya tatra niyatatvād bhāvo viṣayaḥ, kriyāyāḥ punarasatyeva 

bhayātmakatvāt, ekapuruṣaniyatapitṛputratvavat . na hyekasya... ... ...na tūbhayābhāvaḥ,
evam... ... .... api ca viparyayaprasaṅgāpattāvapyevaṃvidhārthataiva . asadbhāgamāśrityopādānaniyamābhāva eva anupādānasattādibhāvasāmānyalabhyasvarūpatvāt saddravyādeḥ . sadbhāgamāśritya ca kriyāyā abhāva eva sarvasya sarvātmakatvāt tathātvādatyantamasato'bhāvāt .
yattūcyate--sadasatorvaidharmyāt kārye sadasattā na vai॰ sū॰ 9 . 1 . 12, sadasacchabdārthayo-
niyatatvādabhāvo viṣayaḥ uktavat . te copādānakriye sve sve viṣaye niyate iti kathaṃ jñāyate ? ekasyobhayātmakatvāt, sadasadātmakaṃ hyekaṃ kāryaṃ mayābhyupagataṃ tvayā ca doṣābhidhitsayā, tasmādekasyobhayātmakatvāt, yad yadubhayātmakamekaṃ tasya tasya svaviṣayaniyatatā dṛṣṭā, ekapuruṣaniyatapitṛputratvavat . na hyekasyetyādi dṛṣṭāntavyākhyānaṃ yāvad na tūbhayābhāva iti . evamityādi dārṣṭāntikavyākhyānamaniyamābhāvasādharmyapradarśanaṃ doṣābhāvapradarśanam . ubhayaikatvameva ca viśeṣahetuḥ, tasya svaviṣayaniyatatvād nāsti viparyayaprasaṅgaḥ . tasmāt pūrvābhyāṃ śreyastvameva .
abhyupetyāpi viparyayaprasaṅgam api ca viparyayaprasaṅgāpattāvapyevaṃvidhārthataiva anekāntasiddheḥ
na pāpasya gandho'pi, sadasadātmano vastuno yo'sau paryāyārtho'sadbhāgo mṛdi ghaṭābhāvastamāśrityopādānaniyamābhāva eva . kasmāt ? anupādānasattādibhāvasāmānyalabhyasvarūpatvāt saddravyādeḥ . prāgutpatteḥ kāryamasadeva samavāyyasamavāyikāraṇasānnidhye jāyate, na tasyopādānenārthaḥ kaścit, utpannaṃ sat
sattayābhisambadhyate dravyaguṇakarmākhyam, dravyatvena dravyam, guṇatvena guṇaḥ, karmatvena karmetyebhirbhāvaiḥ sāmānyākhyairlabhyaṃ svarūpaṃ vāsyeti naiva kāryasyopādānaniyamo'sti ityanekāntaḥ sidhyati . sadbhāgamāśritya ca
kriyāyā abhāva eva, yo ghaṭasya kāryasya sattvameva dravyārthato vāñchati tasya kriyāyā nāstyeva prayojanam, naiva kriyāsti, ityaniyamaḥ . kiṃ kāraṇam ? tasya vādinaḥ sarvasya sarvātmakatvāt, mṛtpiṇḍo hi
yugapadayugapadbhāvisarvadharmātmakaḥ . tena prakāreṇa tathā dravyārthavādaprakāreṇa, tathābhāvastathātvaṃ sarvasarvātmakatvam, tasmāt tathātvādasad nāma kiñcinnāstyato'tyantamasato'bhāvāt pratyekanayavivakṣāyāmanyatarāśraya itarasyābhāvād na hyatra viśeṣahetunārtha eva .
yattūcyata ityādi yāvat saptamyabhidhānena darśayatīti sūtrārthaḥ kaṭandyāṃ vyākhyātaḥ .

rvirodhādekasminneva kārye sadasacchabdayorekādhikaraṇabhāvena prayogo nāsti, sadevāsat ityanusandhānaṃ
nāstyekādhikaraṇabhāvena iti saptamyabhidhānena darśayati vai॰ sū॰ kaṭandī 9 . 1 . 12 . --etadapi na
kiñcit, ekaikārthe tattvātmani itaretarabhūtābhūtatattvaṃ jagad vṛttāvṛttaparyāyārthāvibhaktadravyārthabhāvanāyāṃ sadevāsat kiṃ nūbhayapratyapekṣābhāvayitavyasvātmani . tathā ca....
yadapyuktam--āpekṣikaṃ sadasattvam, prāgutpatteḥ mṛdātmanā sat kāryaṃ ghaṭātmanā cāsat,
niṣpanne'pi ghaṭe mṛttvadarśanād mṛdupādānopapattiḥ, ghaṭātmanā cāsattvād ghaṭārthakriyopapattirityevaṃ kila
ārhata āha . atrottaram--na, asatkāryatvasiddheḥ, evaṃ tarhi mṛdātmanaḥ kartavyatvābhāvād ghaṭātmanaḥ kartavyatvādasadeva kāryam . tasmānna prāgutpatteḥ sadasat kāryam vai॰ sū॰ kaṭandī iti .--atra na
sadasatorvaidharmyāt iti kimuktaṃ bhavati ? parasparavirodhāt samānādhikaraṇabhāvenaikasmin prāgutpatteḥ saccāsacca tadeva iti sadasacchabdārthayorvirodhādekasminneva kārye kutaḥ sattvaṃ prāgutpatteḥ ? kiṃ tarhi ? asattvameveti sadasacchabdayorekādhikaraṇabhāvena prayogo nāstīti . tad vyācaṣṭe --sadevāsat ityanusandhānaṃ
nāstyekādhikaraṇabhāveneti buddhyā nirdhāraṇaṃ nāsti, tadabhāvāt prayogo'nupapannaḥ . eṣo'rthaḥ kārye sadasattā na iti saptamyabhidhānena darśitaḥ, anyathā kāryaṃ sadasanna iti lāghavārthaṃ brūyāt . etadapi na
kiñcidityādyuttaraṃ yāvat svātmani . ekasminnekasmin ghaṭapaṭādāvarthe tattvātmani itaretarabhūtābhūtatattvaṃ
jagat, ghaṭātmanā ghaṭo'sti paṭātmanā nāsti, paṭo'pi tatheti svenātmanā bhūtatvamabhūtatvaṃ cetarātmanā,
tasmād bhūtābhūtatattvaṃ jagaditi vyāpitāṃ darśayati, na kevalaṃ kāryameva sadasaditi . tathā vṛttāvṛttābhyāṃ
piṇḍaśivakaparyāyārthābhyāṃ kramabhāvibhyāmavibhakto dravyārtha ekaḥ, tasya bhāvanā mṛtpiṇḍa eva śivakībhavati,
śivaka eva ca sthāsakībhavatītyādi yāvad ghaṭo yāvacca pāṃśuryāvacca paramāṇurityavasthāsu piṇḍātmanā bhavati
śivakādyātmanā na bhavatīti piṇḍo bhāvābhāvātmakastathā śivako'pi śivakātmanā bhavati na piṇḍātmanā,
tathottarāsvapyavasthāsu itaretarābhāvasvarūpeṇa svena ca bhāvarūpeṇa sadasadeva, saccāsat vai॰ sū॰ 9 . 1 . 4
iti vacanāt . evaṃ sakalajagadvṛttāvṛttaparyāyārthenāvibhaktadravyārthabhāvanāyāṃ sadevāsat . kinnūbhayetyādi,
kiṃ punaryugapadbhāvināmayugapadbhāvināṃ ca paryāyāṇāṃ rūparasādīnāṃ śivakādīnāṃ ca pratyapekṣayā bhāvayitavyo
yasya vastunaḥ svātmā tasmin bhāvayitavye ? niḥsandigdhameva tadā sadevāsadapītyarthaḥ . tadupasaṃharati —
tathā ceti gatārtham .
yadapyuktamāpekṣikamityādi . syādvādī kiletthaṃ sadasattvaṃ samarthayatīti pūrvapakṣaḥ . mṛdātmanā
ghaṭasya prāgutpatteḥ sattvam, niṣpattyuttarakālamapi mṛttvadarśanāt, tadātmakatvād mṛdupādānopapattiḥ . ghaṭātmanā cāsattvād ghaṭārthakriyopapattiriti . atra kilottaraṃ kaṭandīkāra āha --na, asatkāryatvasiddheḥ .

pūrvapakṣo nottarapakṣaḥ satyaḥ, ko hi nāma so'nekāntavādī evaṃ brūyāt--prāgutpatteḥ
mṛdātmanā sat kāryaṃ ghaṭātmanā cāsaditi ? evaṃ hi mṛdo'kāryatve... ...ko bhedaḥ ?
abhūtvotpattivāciprākchabdoccāraṇādeva sākṣādasattvaikāntābhyupagamaḥ . anyena
mṛdātmanā bhavati svena ca ghaṭātmanā na bhavatītyevaṃ bruvan pratyakṣādiviruddhaṃ mattonmattakādivat syāt . deśakālabhedalakṣaṇobhayaparyāyamātratvādevamayamasadvāda eva syāt .
evaṃ tarhītyādi vyākhyā . mṛdātmanaḥ kartavyatvābhāvāt, kriyate iti hi kāryam, na ca mṛt kriyate,
ghaṭo hi kriyate, sa cāsanniti . tadupanayati --tasmānna prāgutpatteḥ sadasat kāryamiti .
atra na pūrvapakṣa ityādi ācāryo brūte . atraivaṃ pūrvottarapakṣayorna kiñcit satyam, prāgatīteṣu pūrvapakṣo'pi kaścit satyaḥ syād vikalādeśavaśārpaṇāt, yathā sadbhāgamāśrityopādānam asadbhāgamāśritya
kriyābhāva ityādiḥ . iha tu na pūrvapakṣo nottarapakṣaḥ satyaḥ . pūrvapakṣāsatyatvaṃ tāvat ko hi nāma
so'nekāntavādītyādi . evaṃ hyasatkāryaikāntavāda evāvasthāpitaḥ, tadasatkāryamavasthāpya ko'nekāntavādī
evaṃ brūyāt ? ityādi, prāgityādi tasyaiva pratyuccāraṇaṃ yāvad ghaṭātmanā cāsaditi, na brūyādevetyabhiprāyaḥ . yadi brūyādanekāntavādatyāga ekāntavādābhyupagamaśca kṛta iti taddarśayati --evaṃ hi mṛdo'kāryatve
ityādi gatārtho yāvat ko bheda iti . ya evaiṣa vaiśeṣiko bauddho vā syādārhato'pīti .
kiñcānyat, abhūtvotpattītyādi yāvadabhyupagamaḥ . prākchabdo hyabhūtvotpannārthavācī ghaṭāvasthātaḥ
pūrvāvasthāvācitvāt . sa cābhūtvotpattyarthaḥ prākchabdoccāraṇādeva sākṣādabhyupagatastena syāt . tataḥ kimarthaṃ
vivadetābhyupagamyāsattvaikāntaṃ mṛdātmanā sad ghaṭātmanā cāsatkāryam iti ? tathāpi bhrāntimapi na brūte .
kiñcānyat, atyantāsamīkṣitabhāṣiṇaikāntavādināpi na tulyatāmetyasau, ghaṭādanyasyā mṛdo ya ātmā
tenātyantamanyo ghaṭo bhavati svena ca ghaṭātmanā na bhavatītyevaṃ bruvan pratyakṣādiviruddhaṃ mattonmattakādivat syāt,
so'pi caikāntavādī pratyakṣādiviruddhaṃ kiñcit pariharatīti . kiñcānyat, deśakāletyādi . deśato bhedo
rūparasādīnām, kālato bhedaḥ piṇḍaśivakādīnām, sa bhedo lakṣaṇameṣāṃ sahāsahāvasthāyināmubhayeṣāṃ
paryāyāṇāṃ te deśakālabhedalakṣaṇobhayaparyāyāḥ, tatparimāṇaṃ deśakālabhedalakṣaṇobhayaparyāyamātram,
tadbhāvāt tanmātratvādevamanena prakāreṇāyamasadvāda eva syāt, rūpaṃ rasādanyat, tadapi vibhajyamānaṃ
kṛṣṇam, punarapyekaguṇakṛṣṇamityādi ā ca paramāṇuśo vibhāgādasadeva rūpam, evaṃ rasādayaḥ, tathā piṇḍādayo

itthaṃ punaḥ ko'nekāntavādī brūyāt āpekṣikamṛdātmasattvamasadvādivat . āpekṣikamṛdātmasadviśeṣaṇāttu asadabhidhānamevedam, abhidheyasvatattvanirasananiyatatvāt,
agnyanuṣṇatvābhidhānavat . avyudāse tu ghaṭātmanāpi sanneva tadbhāvatvāt .
sadasadātmakavastutattvapratyakṣīkaraṇārthaṃ jaināḥ ekamevātmānaṃ paramārthaṃ dravyārthaparyāyārthobhayalakṣaṇamupavarṇayanti, khapuṣpavadanyathā'sambhavāt . dravyaśabdaṃ ca
'pītyasadvādaḥ . itthaṃ punaḥ ko'nekāntavādī brūyāt yathāsāvasadvādī brūte--rūpaṃ rasātmanā nāsti raso'pi
rūpātmanā kṛṣṇādyapi śuklādyātmanetyādi ? na brūyādevetyarthaḥ . kiṃ kāraṇam ? dhṛtisaṅgrahapaktivyūhāvakāśadānātmakapṛthivyādyātmakatvād mṛdāderghaṭādeśca kathaṃ mṛdamekāmapekṣya mṛdātmanaivāsti ityāpekṣikamṛdātmasattvamasadvādivat kaḥ kuśalo brūyāt iti sambadhyate . atra prayogaḥ --āpekṣikamṛdātmasadviśeṣaṇāt tvasadabhidhānamevedam mṛdātmanā sad ghaṭātmanā cāsat iti vacanam . kutaḥ ? abhidheyasvatattvanirasananiyatatvāt, abhidheyasya mṛtpiṇḍasya svaṃ tattvaṃ deśabhinnarūparasasaṃsthānādi kālabhinnarūparasaśivakādipāṃsvādi dhṛtyādilakṣaṇabhinnapṛthivyādi ca, mṛdātmanaivāsti ghaṭo na rūpādiśivakādyabādisvatattvairiti tānyasya svatattvāni santyeva nirastāni syuḥ, tannirasane niyatatvādasya vākyasya . yad yad
vākyamabhidheyasvatattvanirasananiyataṃ tat tadasadabhidhānaṃ dṛṣṭam, yathā anuṣṇo'gniḥ ityuktiḥ . abhidheyasvatattvanirasanamasiddham iti mā maṃsthāḥ, siddhamevābādyātmavyudasanāt .
syānmatam--nāvadhārya mṛdātmanaiva sat, nānyena iti brūmaḥ, kiṃ tarhi ? mṛdātmanā tāvat san
ghaṭo yadi rūpādipiṇḍādiśivakādyabādyātmabhirapi bhaved bhavatu nāma tadātmatvāt, ko doṣaḥ ? iti . atra
brūmaḥ --avyudāse tu ghaṭātmanāpi sanneva tadbhāvatvāt, te bhāvā rūpādiśivakādyabādivrīhyādayo ghaṭādayaścāsyā mṛdaḥ, tadbhāvabhāvastadbhāvatvam, tasmāt tadbhāvatvāt ghaṭātmanā prāk kāryamutpatteḥ sat tadātmatvād
ghaṭātmatvāt apiśabdāt sarvātmakatvācchivakādipāṃ śvādivrīhyādyātmanāpi sat . tathā cāsatkāryatvānuktiḥ,
satkāryoktireva kṛtā tathā vadateti . tasmānna syādvādina evamāhurekāntavādina ivānapekṣya pūrvāparam .
kathaṃ tarhyāhuriti cet, ata āha --sadasadātmaketyādi . dvyātmakaṃ vastutattvam ityetasyārthasya
pratyakṣīkaraṇārthaṃ jaināḥ syādvādina ekamevātmānaṃ paramārthaṃ dravyārthataḥ sattvāt paryāyārthato'sattvāt tadubhayalakṣaṇamupavarṇayanti tādṛg vastu iti pratipāditatvāt . khapuṣpavadanyathā'sambhavāt ubhayarūpaikātmyābhāvādekarūpasya dravyārthātmanaḥ paryāyārthātmano vā nirbhedatvāt nirbījatvācca khapuṣpavadabhāvaprasaṅgāt sadasadrūpa evātmā vastuna iti . dravyaśabdavyākhyā --dravyaśabdaṃ ca mṛdādirūpādyatītānāgatavartamānabhedābhedārthaṃ varṇayantīti vartate . mṛdaḥ piṇḍaśivakādayaḥ kramabhuvaḥ, sahabhuvaḥ rūparasādayaśca bhinnāḥ, triṣu

mṛdādirūpādyatītānāgatavartamānabhedābhedārthaṃ paryāyaśabdaṃ sarvābhedabhedārthaṃ mṛdātmānaṃ
dravyārthaparyāyārthaṃ ghaṭātmānaṃ ca dravyārthaparyāyārthaṃ ca . dravyaṃ hi... ...dravyārthaghaṭo'tyantasan, paryāyastu... ... ...asan .
idamapi ca kuto mṛda eva darśanam, na punardhṛtyādivat saṅgrahādidarśanam... ...
anirdeśyaṃ ca ? kuta etat asattvād ghaṭātmanā asadeva kāryam iti, na punarmṛttattvaghaṭasattvāt tattva evānubhavakramaprāpteḥ tatpratyagrāditvavad ghaṭasattvam ?
yadapi cocyate--na, asatkāryatvasiddheḥ . evaṃ tarhi mṛdātmanaḥ kartavyatvābhāvād ghaṭā-
kāleṣu mṛdādayaḥ vartamānāśca raktatvādayo vṛtta huṇḍādayaśca, te ca bhinnā apyabhinnāḥ svāṃ mūrtimanatiyartamānatvāditi bhedābhedārthameva dravyaśabdaṃ varṇayanti . paryāyaśabdaṃ sarvābhedabhedārthaṃ teṣveva trikālavartamānakālavartiṣu jātiṃ bhindantaṃ varṇayanti . tasmādubhayorubhayārthatvam . na kevalaṃ śabdārthakathanamātrādevobhayārthatvam . kiṃ tarhi ? vastusvarūpanirūpaṇamapi kriyate, tadyathā --mṛdātmānaṃ dravyārthapayāryārthaṃ varṇayantīti
sambadhyate . ghaṭātmānaṃ ca dravyārthaparyāyārthaṃ ceti . tayoryathākramaṃ vyākhyā dravyaṃ hītyādi dravyārthasya
yāvad dravyārthaghaṭo'tyantasanniti, ghaṭasyaiva pūrvottarāvasthā mṛdādivrīhibījādimūlādirbhavatīti prāgapi
bhāvitārtham, paryāyastvityādi paryāyārthasya yāvadasanniti tadviparyayeṇa gatārtham . yathā ca ghaṭātmā mṛdapyevaṃ dravyārthaparyāyārthābhyām .
idamapi ca kuta ityādi . yaducyate --niṣpanne'pi ghaṭe mṛttvadarśanād mṛdātmakasyopādānamiti,
eṣo'pi viśiṣṭapārthivamṛttvadarśanenaikāntaḥ kutaḥ sambhavati saṅgrahapaktivyūhāvakāśadānadharmajalānalānilagaganavyudāsena dhṛtyādidharmapṛthivyātmakataiveti ? tat pradarśayati --na punardhṛtyādivat saṅgrahādidarśanamityādi
tasmin vastuni vidyamānasarvadharmadarśanāni yāvadanirdeśyaṃ ceti . tasmād na mṛda eva darśanamubhayathāpi
yadi mṛdi mṛdātmadarśanam atha ghaṭe mṛdātmadarśanamiti .
yadapyucyate --ghaṭātmanā cāsattvāt kriyopapannetyevaṃ kila ārhata āha . atrāpi kuta etadityādyuttaram . naivamārhato brūte --ghaṭātmanā'sattvādasadeva kāryamiti, kiṃ tarhi ? sannapi ghaṭa iti brūte
mṛttattvaghaṭasattvāt . taddarśayati --asattvād ghaṭātmaneti kuta etat, na punarmṛttattvaghaṭasattvāt,
tat punaḥ sattvaṃ mṛttattvasya ghaṭasya tattva evānubhavakramaprāpteḥ kramajanmaghaṭaparyāyānubhavaḥ krameṇa prāpyate
tattve dravyārthato'vasthitasvarūpa eva vastuni mṛdākhye, tatpratyagrāditvavat, yathā ghaṭasya pratyagreṣanmadhyamamadhyapurāṇatādibhāvā ghaṭatattve vyavasthitasyaiva tathaiva mṛttattva evānubhavakramaprāpteḥ ghaṭasattvam . tasmādārhatoktyaparijñānādasādhūktam .
kiñcānyat, yadapi cetyādi . etasya pūrvapakṣasyottarābhiprāyeṇocyate --na, asatkāryatvasiddheriti

tmanaḥ kartavyatvādasadeva kāryam . tasmānna prāgutpatteḥ sadasat kāryam vai॰ sū॰ kaṭandī iti .--etadapi naiva, asatkāryatvasiddhivat satkāryatvasiddheḥ... ...satkāryatvam . na hi ghaṭatāyāṃ
mṛttattvasyābhāvaḥ . mṛda ātmaiva ghaṭātmā, tattyāge tatsvarūpānupapatteḥ, atītānāgatavartamānavicitraviśeṣādhyāsisvabhāvasadbhūtamṛttvavat atītānāgatavartamānavicitraviśeṣādhyāsisvabhāvasadbhūtaghaṭavad vā . etena sarvo'syādvādaḥ pratyuktaḥ .
yāvat tasmānna prāgutpatteḥ sadasat kāryamiti gatārtham . atrottaramācārya āha --etadapi naiva, asatkāryatvasiddhivat satkāryatvasiddherityupakramya bhāvanā yāvat satkāryatvamiti . yathā mṛdbhāvādapracyutasya ghaṭasya mṛdbhāvenānutpādyāvināśyasya sata eva ghaṭavivakṣayā kartavyatvādasattvamiṣṭaṃ tvayā tathā'kartavyatvāt satatamapracyutasyākṛtakasya ghaṭādiśivakādikartavyātmano mṛttattvasya mṛttattvavivakṣayā kartavyatvābhāvāt
sadeva kāryam iti kasmād neṣyate ?
na hi ghaṭatāyāmityādi, śivakādivad mṛttattvasya ghaṭasya mṛttattvasyābhāve yadyavasthānaṃ syādasan
ghaṭaḥ prāk paścājjāyata iti syāt, tattu nāsti, yasmād mṛda ātmaiva ghaṭātmā . kasmāt ? tattyāge
tatsvarūpānupapatteḥ, yattyāge yatsvarūpānupapattiḥ sa tasyaivātmā . atītānāgatetyādi yāvad mṛttvavat,
yathā mṛtpiṇḍasyātītānāgatavartamāneṣu kāleṣu ye viśeṣāḥ śītoṣṇatvādayaḥ sārdraśuṣkakhaṇḍitaśakalādayaśca
vicitrāstānadhyāste svabhāvo yasya mṛttvasya tat tatsvabhāvam, sa eva sadbhāvaḥ paramārthaḥ, sa eva paramārtho
bhūtaṃ mṛttattvaṃ tān viśeṣān vihāya na pravartate te'pi ca taditi sa evātmā viśeṣāṇāṃ mṛttvasya ca tathā
ghaṭātmā mṛda evātmā . athavā atītānāgatavartamānavicitraviśeṣādhyāsisvabhāvasadbhūtaghaṭavaditi
dvitīyamudāharaṇam, saiva vyākhyā . mṛda ātmā ghaṭasyātmā ghaṭasyātmā mṛda ātmeti dvidhāpi pratijñāyate
tenaiva hetunā anenāpi dṛṣṭānteneti .
etena sarvo'syādvādaḥ pratyuktaḥ . kāryasadasadātmakaikavastupratipādanātmakena tadekāntapratiṣedhātmakena ca yatnena nityānityādyekāntavādaḥ sarvaḥ pratiṣiddho boddhavyaḥ upādānaniyamasyāsati sati ca
kriyāyā asambhavād nityānityaikanānākāryakāraṇasarvāsarvagatatvādirasyādvādaḥ . nityatvenānityatvamanityatvena
ca nityatvamekāntarūpaṃ bādhyate, sāpekṣaṃ ca sarvaṃ sidhyati, tadyathā--sadā sattvād nityatvam, sadā sattvaṃ
dravyārthāt, naikāntānityatvamataḥ . sadā cāsattvādanityatvam, sadā cāsattvaṃ paryāyārthatvāt, ataśca naikāntanityatvamiti .


yadapi copādānaniyamasattvapratiṣedhārthamuttaram--prāk prasiddhavyāpārayogyadravyopādānaṃ kriyānimittaṃ na kāryasattvanimittam . athāsya vyāpāraniyamaḥ
kutaḥ ?... ... ...na sidhyati .
samarthasya karaṇe'dhikāraparigrahāt sa iti cet, samarthasyaiva kāryakriyāyām
... ...asadeva kāryam . ekībhāvagatārthasya samarthatvāt satkāryatvameva .

yadapi copādānaniyamasattvapratiṣedhārthamuttaramityādi . kartṛ kāraṇam, karma kāryam iti
kriyānimittakau śabdau, tatra prāk prasiddhavyāpārayogyadravyopādānaṃ tat kriyānimittam, na kāryasattvanimittam . atra syādvādī kila pṛcchati --athāsya vyāpāraniyamaḥ kuta ityādi yāvad na sidhyati .
atra vaiśeṣikapakṣa āśaṅkyate --samarthasya karaṇe'dhikāraparigrahāt sa iti cet . etasya
vyākhyā --samarthasyaiva kāryakriyāyāmityādi kāraṇanidarśano grantho gatārtho yāvadasadeva kāryamiti
etat kilopādānaniyamakāraṇatvena uttaramasatkāryavādinaḥ . atrācāryastaduttaramāha --ekībhāvagatārthasya
samarthatvāt satkāryatvameva, nanu tvayaiva samarthasya karaṇe'dhikāraparigrahādupādānaniyamaḥ iti bruvatā
satkāryatvaṃ sabharthitam, saṅgatārthaṃ samartham, ekībhāvaṃ gato yo'rthaḥ sa samarthaḥ sādhyena sādhanākhyaḥ, tadbhāvādekībhāvagatārthasya samarthatvāt satkāryatvameva nāsatā kharaviṣāṇena saha kasyacit sāmarthyaṃ tasya vā kenacidupapadyata iti .


atha kathaṃ tantuturyādereva kāraṇatvenopādānaṃ paṭanirvṛttau, na pāṃśuvāsyādeḥ ?
tasyaiva samarthatvāt tathā tathā paṭādikāryaṃ tantuṣu vartate tathā aṃśuṣu tathā pakṣmatuṭireṇuparamāṇuṣu tathā turyādiṣvapi, pāṃsvādiṣvapi ca, kāraṇakāraṇatvādaṇuvat .
yo'pyupacayahetuḥ 'prāg niṣpatterasat kāryaṃ kriyāguṇavyapadeśābhāvāt khapuṣpa-

asya vyākhyānam --atha kathaṃ tantuturyādi yāvat kāraṇakāraṇatvādaṇuvat vaiśeṣikameva
pṛcchaṃstenaiva vyākhyāpayati . turyādereva kāraṇatvenopādānaṃ paṭanirvṛttau na pāṃśuvāsyāderiti karaṇādhikāraparigrahādeva satkāryatvaṃ tasyaiva samarthatvāt tathā tathā tena tena prakāreṇa tattanniyatanijaśaktiyuktārthasamarthatvāt, paṭādi kāryaṃ tantuṣu vartate, tantukāraṇeṣu tathāṃśuṣu prakārāntareṇa paṭakāraṇabhāvaṃ bibhratsu, tathā pakṣmatuṭi-reṇu-paramāṇūnāmapi yathāsvaśakti prakārāntaraiḥ paṭakāraṇatvāt pāramparyeṇa tatra tatrāstyeva paṭaḥ tatsamavāyavyaṅgyatvāt tadātmakatvācca . asamavāyipaṭo'pi saṃyogavyaṅgyatvāt saṃyogidravyebhyaḥ saṃyogasyābhinnatvād
dvyaṇukatryaṇukādyanantapradeśaskandhasaṃyogatvapariṇatadravyābhedāt ta eva paramāṇavaḥ paṭaḥ, yathā saṃyogiṣu
paṭakāraṇeṣu tadātmakatvāt paṭatvaṃ tathā tatkāraṇaparamāṇūnām . tathā turyādiṣvapi, turi-vema-śalākā'ñcanikā-vilekhanikādīnāṃ kuvindaprayatnotthāpitavyāpārāṇāṃ paṭatvaṃ tadātmakatvād dravyābhedāt . pāṃsvādiṣvapi ca bhūmyambumārutānalākāśabījasaṃyoganiṣpādyakarpāsātmakatvāt paṭatvaṃ siddham, tatkāraṇakāraṇatvāt paramāṇuvat . evaṃ tāvat kāryasadasattvapratiṣedho na sidhyati pratiṣedhahetvayukteḥ sadasattvaikātmyasādhanasausthityapradarśanācca sadasadeva kāryamiti .
kiñcānyat, yo'pyupacayaheturityādi tena kila sadasattvaniṣedhaṃ kṛtvā kāryāsattvasādhanārthamupacayaheturuktaḥ, tadyathā--prāg niṣpatteśca kāryasyābhāvāt . katham ? iti taducyate --kriyā-guṇa-vyapadeśābhāvāt . kriyā tvaktrāṇādikā paṭasya tantvavasthāyāṃ guṇāśca saṃyogapariṇāmādayaḥ vyapadeśaśca śabdāntaraṃ
liṅgaṃ vā na santi, tasmāt kriyāguṇavyapadeśābhāvāt prāgutpatterasat kāryaṃ khapuṣpavaditi . asyāpyupacaya

vat' iti asyāpi viruddhatvam, sadeva bhavati kāryam, prāgabhūtakriyāguṇavyapadeśatvāt, sattā'sambandhidravyādivat . anaikāntikatā ca, asati ca khapuṣpādau satica jātamātre kāryatraye dṛṣṭatvāt . nanu khapuṣpavadanekāntaḥ, na, prāgviśeṣaṇāpakṣiptaprasaṅgatvāt .
nanu... ...sadeva tu dravyaṃ na kāryam . nanu niṣpattiḥ... .... niṣpattiśabdo
hi... .... prabhūtasya triprakārā niṣpattiḥ niyatā niścitā adhikā vā bhavanameva
hetorviruddhatvaṃ doṣa ityācārya āha . ayameva te upacayahetuḥ parapakṣasādhanāya, sadeva bhavati kāryaṃ jāyate
vyajyata utpadyate, prāgabhūtakriyāguṇavyapadeśatvāt, sattā'sambandhidravyādivat, saviśeṣaṇaṃ svapakṣasādhanaṃ vedam . yathā dravyaguṇakarmākhyaṃ kāryatrayaṃ svabhāvasat tvanmatenaiva yāvat sattayā na sambaddhaṃ tāvat
kriyāguṇavyapadeśabhāg na bhavati atha ca vidyate svakāraṇeṣu samavetamātraṃ tathedaṃ samavetakāryamityasmanmatasiddhiḥ .
anaikāntikatā ca kriyā-guṇa-vyapadeśābhāvāt ityasya hetorasati ca khapuṣpādau sati ca jātamātre
kāryatraye dṛṣṭatvāt asadeva iti sandigdham .
itara āha --nanu khapuṣpavadanekāntaḥ . prāgutpatterasat kāryamabhūtakriyāguṇavyapadeśatvāt khapuṣpavat syāt, upajātamātradravyādivat sat syāt ? iti tvatsādhanamapi saṃśayakārīti cet . etacca na,
prāgviśeṣaṇāpakṣiptaprasaṅgatvāt . syādayaṃ prasaṅgo yadyaviśeṣya kriyāguṇavyapadeśābhāvāt sat kāryam
ityetāvad brūyām, kiṃ tarhi ? prāgabhūtakriyāguṇavyapadeśatvāt iti mayā viśeṣyoktam, yasya prāgabhūtaḥ
kriyāguṇavyapadeśaḥ paścād bhaviṣyati tat sadeva, yathā tadevotpannamātradravyādi, na tu yasya prāk paścāt
iti kālāvibhāgenaivāsattvaṃ khapuṣpāderiti . ataḥ prāgviśeṣaṇādapakṣipto'naikāntikatvaprasaṅgo'sya hetoriti .
atrāha --nanvityādi yāvat sadeva tu dravyaṃ na kāryamiti . mayā prāg niṣpatterasat kāryam
iti kālaviśiṣṭaṃ yāvadanutpannaṃ tāvad nāsti iti pratijñāya kriyādyabhāvāt iti heturuktaḥ, sa tu niṣpanne
dravye nāsti, tasmāt sādhanadharmavaikalyādayukto dṛṣṭānta iti .
atra brūmaḥ --nanu niṣpattirityādi . nanu niṣpatteḥ prāk ityukte'pi niṣpatterutpattyabhūtvābhāvādisamānārthatvādavyaktasad vyaktasad bhavatītyuktaṃ bhavati . tadyathā--anupanilīnasattvaṃ ca tad dravyāditrayaṃ
jātamātraṃ sattopanilayanāt prāganiṣpannaṃ sattāsāmānyena sat sattāsamavāyāt sad bhavati vyaktasad
bhavatītyeṣo'rtho niṣpattiśabdasyeti . ata āha --niṣpattiśabdo hītyādi . tadvyākhyānam --prabhūtasya
prārabdhabhavanasya triprakārā niṣpattiḥ, tadyathā --niyatā niścitā adhikā vā . kā sā ? bhavana

te . yathā sattāsambandhādeva dravyādau kārye niyatā niścitā sattvāntarebhyo viviktatvāt sattāyāḥ adhikā punarbhavanāt, evamupādānaniyamasvasattāniyatā taṇḍulavicayavat kriyāyā vyāpāreṇa niścitā yugapadayugapatparyāyakramatathābhūteradhikā niṣpattirihāpi .
tasmāt sadasatkriyāguṇatvāt sadasata eva kriyāguṇavyapadeśāḥ . anyathā
hetuśaktyupādānānāmabhidhānamātraprasaṅgaḥ, asattvāviśeṣāt .
yasya tu vidyamāna evārthaḥ... ... ...eteṣāmarthānāmabhāvādabhidhānamātraprasaṅgaḥ
niṣpādyaniṣpādakatvāviśeṣāditi . ataścāyuktaṃ satkāryatvameveti .
meva . kasmāt ? padyateḥ sattārthatvāt . sā ca te triprakārāpi tavaiva . tadyathā--sattāsambandhādeva
dravyādau kārye niyatā kāraṇasamavāyasya sāmānyasya ca nityatvāt, niścitā dravyatvaguṇatvakarmatvaghaṭatvarūpatvotkṣepaṇādisattvāntarebhyo viviktatvāt sattāyāḥ, adhikā punarbhavanāt kāryasya tvanmatenaiva kāraṇasamavāye janmābhyupagamāt . evaṃ tāvad dṛṣṭāntasya kāryadravyāditrayasya niṣpattistrirūpā vyākhyātā .
dārṣṭāntikakāryasyādhunā --upādānaniyamasvasattāniyatā, mṛdādyupādānaniyamena ghaṭādeḥ svasattā vidyate,
tayā sattayā niyatā mṛdyeva ghaṭaniṣpatteḥ, tattvato'sau ghaṭatvena niścitā paṭatvādivyāvṛttyā, tadyathā —
tandulavicayavat, vicitā niścitāstaṇḍulāḥ kacavarādyapanayanena svarūpaparigraheṇa ca, kriyāyā vyāpāreṇa parispandena aniṣpatteḥ sakāśād niścitā apanītā ghaṭaniṣpattiḥ svarūpaparigraheṇetyarthaḥ . adhikā
yugapadayugapatparyāyakramatathābhūteḥ, ye prāg yugapadbhāvino rūpādipṛthubudhnādiparyāyāḥ piṇḍaśivakādayo
nava-madhyama-purāṇatādayaścāyugapadbhāvinaḥ teṣāṃ krameṇa śivakādikaraṇavidhinā tathābhūteḥ tena prakāreṇa bhavanādadhikā niṣpattirihāpīti . tasmād dṛṣṭāntabhūtasya dravyāditrayasya kāryasya niṣpattivadavyaktasad vyaktasad
bhavatīti samānamupādāne sataḥ kāryasyeti gatamānuṣaṅgikam . sthitaṃ prāguktaṃ sadasattvaṃ kāryasya .
tasmāt sadasata eva kriyāguṇāḥ, tadbhāvāt sadasatkriyāguṇatvāt sadasata eva kriyā-guṇavyapadeśāḥ . anyathā hetuśaktyupādānānāmabhidhānamātraprasaṅgaḥ, yadyasadeva kāryaṃ syāt hetordaṇḍādeḥ
mardanādiyogyatāyāḥ śakterupādānasya ca mṛdaḥ, ghaṭādau mṛdevopādīyate na tantvādiriti, eṣāṃ kharaviṣāṇādivadabhāve ayamasya daṇḍādihetuḥ, iyamasya śaktirmārdavādirmṛddravyasya, mṛdeva ghaṭasyopādānam iti vacanamātramevedaṃ sarvaṃ syāt, nārthaḥ kaścit, khapuṣpādiniṣpattyarthakriyāhetvādyabhāvavadasattvāviśeṣāt .
yadi tu sadeva kāryaṃ syāt tatrāpi sa eva doṣa ityata āha --yasya tu vidyamāna evārtha ityādi
gatārthaṃ yāvadeteṣāmarthānāmabhāvādabhidhānamātraprasaṅgaḥ niṣpādyaniṣpādakatvāviśeṣāditi . niṣpādyo

tasmādaikāntikapakṣayorayuktatvād yuktametat prāk sadasadeva prādurbhavatīti .
yadapi coktam--vikalpatrayānāśrayād vikalpāntarāśrayaṇācca vikalpānupapatteḥ iti na doṣaḥ, niṣṭhāsambandhayorekakālatvāt . niṣṭhā kāraṇasāmagryavyāpāra-
ghaṭaḥ, niṣpādakāḥ kulāladaṇḍādayaḥ, kulālamṛddaṇḍādyastitvavad ghaṭāstitvāt kiṃ daṇḍādinā hetunā kriyate,
na vā turyādinā ? mṛda eva mārdavādiśaktirna vajrādeḥ, mṛdevopādānaṃ ghaṭasyāniṣpannatvāt na tu niṣpannaghaṭa
iti viśeṣo nāsti, sattvāviśeṣāt . iti prasaṅgaparisamāptyarthaḥ, tadupasaṃharati --ataścāyuktaṃ satkāryatvameveti . tataḥ kimāyātam ? idamāyātam--asatkāryāyuktatvavat satkāryatvamapyaikāntikaṃ na yuktam .
tasmādaikāntikapakṣayostayorayuktatvād yuktametat pratipattuṃ prāk sadasadeva prādurbhavatīti
syādvādina upasaṃharanti . ekāntapakṣayordoṣadarśanādanekāntapakṣe cādoṣadarśanāt sadasadeva kāryamavyaktasad
vyaktasad bhavatīti sthitametat--tridhāpi vikalpānupapatteḥ sattayā na sambadhyate kāryamiti .
yadapi coktamityādi . etadvikalpapakṣatrayaparihāreṇa nirdoṣābhimataṃ vikalpāntaramāśritya yaducyate
tvayā vikalpānupapatteḥ iti nāsau doṣaḥ, vikalpatrayānāśrayād vikalpāntarāśrayaṇācca . kasmād vikalpāntarāditi cet, niṣṭhāsambandhayorekakālatvāt . kā niṣṭhā ? ityata āha --niṣṭhā kāraṇa

kālaḥ prāgasato vastubhāvaḥ niṣṭhānaṃ samāptiḥ.... sambandhaḥ svakāraṇasattāsamavāyaḥ .
tayorekakālatvam, svakāraṇasattāsambandha eva niṣṭhākālaḥ, kutaḥ ? samavāyasyaikatvāt, yasminneva kāle pariniṣṭhāṃ gacchat kāryaṃ kāraṇaiḥ sambadhyate samavāyasambandhena ayutasiddhihetunā tasminneva kāle sattādibhirapi, tasmādapravibhāgāt prāk
kāryotpatterasataḥ sadādiranāspado vikalpaḥ .--etadapi na, anupapannavikalpatvāt
asambandhāt avastutvāt . kathaṃ cāvastunaḥ kāraṇaiḥ sattayā vā sambandhaḥ ? yadi
tasya syāt khapuṣpasyāpi syāt .
sāmagryavyāpārakālaḥ, kāraṇānāṃ samavāyyasamavāyināṃ tantu-saṃyoga-daṇḍādīnāṃ sāmagryā avyāpārakālaḥ
paṭaniṣpattau turyādivyāpāroparamakāla ityarthaḥ . tameva vyācaṣṭe --prāgasato vastubhāvaḥ paṭādivastujanma
niṣṭhānaṃ samāptirityādiparyāyaiḥ . sambandhaḥ kaḥ ? ityata āha --sambandhaḥ svakāraṇasattāsamavāyaḥ,
svakāraṇeṣu tantuṣu kāryasya paṭasya sattayā ca samavāyaḥ . tayorniṣṭhāsambandhayorekakālatvam . taddarśayati —
svakāraṇasattāsambandha eva niṣṭhākālaḥ, svakāraṇaiḥ sattayā ca kāryasya yaḥ sambandhaḥ sa eva niṣṭhākāla
iti pratijñāya kutaḥ iti hetuṃ paripṛcchaya hetumāha --samavāyasyaikatvāt, samavāyo hi sambandhaḥ, sa
caiko dvayorapi, nitiṣṭhata eva sambandhāt kāraṇasattādibhiḥ . taddarśayati --yasminneva kāle pariniṣṭhāṃ
gacchat kāryamātmānaṃ labhamānaṃ paṭākhyaṃ kāraṇaistantvādibhiḥ sambadhyate samavāyasambandhena samavāyā-
khyena sambandheneti ayutasiddhihetunā saṃyogād yutasiddhihetorasya viśeṣaṃ darśayati, tasminneva kāle
sattādibhirapi sambadhyate iti vartate . ya eva kāraṇaiḥ kāryasya samavāyaḥ sa eva sattādravyatvādibhirapyekaḥ samavāyaḥ kālasyābhinnatvāt . tasmādapravibhāgaḥ, tad yasmād nāstyatra kālapravibhāgo niṣṭhāsambandhayoḥ tasmāt prāk ityetadeva nopapadyate kāryotpatterasataḥ sadādiranāspado vikalpa iti, satā
kāryeṇāsatā sadasatā vā sattāyāḥ sambandha ityarthābhāvāt kimāśrayo'sau vikalpaḥ syāt ? iti tāṃstrīnapi
vikalpānanāśritya niṣṭhāsambandhayorekakālatvavikalpo nirdoṣa āśrīyatāmiti .
atrocyate --etadapi na, anupapannavikalpatvāt . eṣo'pi vikalpo nopapadyate, tadanupapatterna doṣaparihāraḥ kṛtaḥ . kathamanupapanno'yaṃ vikalpa iti cet, asambandhāt, asambandho'pyavastutvāt,
khapuṣpasyāvastunaḥ kenacit sambandho nāsti tathā prāgutpatterasataḥ kāryasya sambandho nāsti . tasya ca kāryasya
pariniṣṭhāṃ gacchato'sattvādavastutvam, kathaṃ cāvastunaḥ kāraṇaiḥ sattayā vā sambandhaḥ ? pariniṣṭhāṃ gacchat
ityutpadyamānamasadevālabdhātmakatvāt tat kāryaṃ tasyāmavasthāyāṃ svakāraṇaiḥ sattayā vā na sambadhyate avastutvāt khapuṣpavat . yadi tasya syāt khapuṣpasyāpi syāt, yadi kāryaṃ pariniṣṭhāṃ gacchadaniṣpannamasat
kāraṇaiḥ sattayā ca sambadhyate tataḥ khapuṣpamapi pariniṣṭhāṃ gacchat svakāraṇaiḥ sattayā ca sambadhyeta, avastu-
tvāt kāryavat . tasmādayamapi vikalpaḥ asat sattayā sambadhyate ityetadvikalpāntaḥpātyeveti .


sambandhakāle tantuvad vastubhāvāt, bhavadeva ca sambadhyate pariniṣṭhānasambandhayorekakālatvāt . tasmāt sambandho vastuna eva kāryasya . punarapīdaṃ tadavasthameva,
loke hi sambadhyamānānāṃ sattvaṃ dṛṣṭam, na hi śaśaviṣāṇasya sambadhyamānatā dṛṣṭā,
na hi pariniṣṭhāyāḥ sambandhād vā sattvam, yadi syāt tadā hi śaśaviṣāṇamapi
niṣṭhāṃ gacchat sambadhyeta, kāryamapi vā na sambadhyeta .
samānatvānneti cet, sati asati ca sambandhādarśanatulyatvāt, yathā'sataḥ
khapuṣpādeḥ samavāyasambandhena dvividhena svakāraṇasattādibhiḥ sambadhyamānatā na dṛṣṭā
tadvat sato'pi sambadhyamānatā na dṛṣṭā; nahi sambadhyamānamaviśiṣṭamihādhikṛtam .

sambandhakāle tantuvad vastubhāvāt . syānmatam--nanu sambandhakāle'sti kāryamutpadyamānameva
vastu bhavati, paṭakāraṇaṃ tantava iva . bhavadeva ca pariniṣṭhāṃ gacchat sambadhyate pariniṣṭhānasambandhayorekakālatvāt, pariniṣṭhitaṃ sambaddhaṃ ca ityekaḥ kālaḥ, kālapravibhāgābhāvaḥ . tasmāt sambandho vastuna
eva kāryasya nāvastuna ityuktamiti .
atrocyate --punarapīdaṃ tadavasthameva, niṣpadyamānāvasthāyā utpatteḥ pūrvakālatvāt prāgutpatteśca kāryasyāsattvādasataḥ sambadhyamānatā khapuṣpāderiva kā ? no cet, tasyāmavasthāyāṃ kāryaṃ sadeva syāt svakāraṇaiḥ
sattayā ca sambadhyamānatvāt niṣpannakāryavat . loke hi sambadhyamānānāṃ sattvaṃ dṛṣṭamiti sādharmyadṛṣṭāntaḥ . na hi śaśaviṣāṇasya sambadhyamānatā dṛṣṭeti vaidharmyadṛṣṭāntaḥ, tadā na sambadhyate kāryam
asattvāt, khapuṣpavadityaniṣṭāpādanānumānaṃ vā . na hi pariniṣṭhāyāḥ sambandhād vā sattvamiti, na
hi pariniṣṭhā sambandho vānyatra dṛṣṭāvapi sattvamasataḥ kurutaḥ khapuṣpādeḥ, sata eva niṣṭhāsambandhadarśanāt .
yadi niṣṭhāyāḥ sambandhād vā sattvaṃ syāt tadā hi śaśaviṣāṇamapi niṣṭhāṃ gacchat sambadhyeta
niṣṭhitaṃ ca sambaddhaṃ ceti bhavet, asattvāt, kāryavat . kāryamapi vā pariniṣṭhāṃ gacchat svakāraṇaiḥ
sattayā ca na sambadhyeta, asattvāt, khapuṣpavat . tadeti ca tvaduktavad niṣṭhāsambandhayorekakālatvābhyupagamāvasthāyāṃ khapuṣpādyakāryasyāpi tadvadekalāle niṣṭhāsambandhau syātāṃ svakāraṇaiḥ sattayā cetyaniṣṭāpādanametaditaścetaśca .
samānatvānneti cet, syānmatam--naitadaniṣṭāpādanaṃ ghaṭate, kasmāt ? satyasati ca sambandhādarśanatulyatvāt . asya vyākhyā --yathā'sataḥ ityādi yāvadihādhikṛtamiti, yathaiva asataḥ khapuṣpādeḥ
samavāyasambandhena dvividhena svakāraṇasambandhena sattāsambandhena ca sambadhyamānatā na dṛṣṭā, ādigrahaṇād
dravyatvaguṇatvakarmatvādibhiśceti dṛṣṭāntaḥ . tadvadityādi dārṣṭāntikaṃ gatārtham, na hi sambadhyamānamaviśiṣṭaṃ
yat kiñcidihādhikṛtam, svakāraṇasvasattādivacanāditi .


atra brūmaḥ--sambandha eva sa na bhavati, satsu abhūtatvāt, śaśaviṣāṇavat . vidyamānaviṣayeṇaiva tena bhavitavyam, sambandhatvāt, dvyaṅgulisaṃyogavat .
yadi tvātmātmīyayoḥ paṭavyañjanayoḥ sadbhāve kāraṇāni tantavaḥ, sambadhyeraṃstena
paṭena . sa tu nāsti . ta eva tantavaḥ pariniṣṭhāṃ gacchantaḥ sambadhyanta iti kālāvibhāgaḥ kāryakāraṇasattāsambandhasya . tadā te yadi tantava ityeva, puruṣādikāraṇamātravādavadayaṃ vādaḥ syāt . satkāryavādo'pi na pratipūryeta, tantvākuṇḍalanavat pūrvottarakālatulyatvāt sambandhānarthakyaṃ pariniṣṭhā'pariniṣṭhā'viśeṣaśca . atha paṭo'pi,

atra brūmaḥ--sambandha eva sa na bhavati, satsu abhūtatvāt, śaśaviṣāṇavadityaniṣṭāpādanasādhanenāsatsatoḥ sambandhasyātulyatā pradarśyate . svakāraṇaiḥ svasattayā ca kāryasya sambandhaḥ prāgapi sata
eveti . tadarthasādhanaṃ cedam --vidyamānaviṣayeṇaiva tena samavāyasambandhena bhavitavyam, sambandhatvāt,
yathā saṃyogo dve aṅgulī vidyamāne eva viṣayīkurute sambandhaśabdavācyatvāt tathā samavāyo'pi kāryakāraṇe
vidyamāne eva viṣayīkurute dvyādiparādhīnavṛttitvāditi .
ataḥ śabdārthavyavahāradvāreṇātraiva doṣābhidhitsayedamāha --yadi tvātmetyādi . svakāraṇāni
svasattā ityatra svaśabdasya ātmā-''tmīya-dhanaparyāyasya ihātmani ātmīye yathāvivakṣaṃ vṛttiḥ syāt, sa
ca kāryo'rthaḥ . tayoḥ paṭavyañjanayoḥ sadbhāve kurvanti kāryaṃ paṭamiti kāraṇāni tantavaḥ sambadhyeraṃstena paṭena,
sa tu nāsti paṭaḥ, tadabhāve kiṃviṣayaṃ kāraṇānāṃ kartṛtvamityarthaḥ . vyañjanasadbhāvakartṛtvanirviṣayāḥ ta eva 
tantavaḥ pariniṣṭhāṃ gacchantaḥ sambadhyante khapuṣpeṇeva kāryakāraṇanirapekṣāḥ pariniṣṭhitāḥ sambaddhāśceti kālāvibhāgaḥ kāryakāraṇasattāsambandhasyetyetadāpannam . tataḥ ko doṣa iti cet, ukto'satā sambandhābhāvaḥ .
punarapītthamucyate --tadā te yadi tantava ityeva kāryābhāvāt kāraṇatvavyāpāravimukhāḥ kevalaṃ tantava
iti puruṣādikāraṇamātramevedam itivādavadayaṃ vādaḥ syāt, kuto'satkāryavādaḥ ? satkāryavādo'pi
sāṅkhyābhimataḥ prakṛtyantarlīnā vikārāḥ iti so'pi na pratipūryeta, stimitasaraḥsalilavad gaganavadvā
nirvyāpārakāraṇamātravādābhyupagamāt na pratipūryeteti, mā vocaṃ na pratipūryata eva iti niṣṭhuramiti sānunayamucyate . kimiva ? tantvākuṇḍalanavat, yathā tantūnāmākuṇḍalīkṛtānāṃ puñjitānāmityarthaḥ, kuvindatanana-pāyana-prasāraṇa-vayanādikriyānirapekṣāṇāṃ kāraṇatvaṃ nāsti, tatrātyantaṃ paṭakāryādarśanāt, na hi kuṇḍaliteṣu paṭo dṛśyate, tathā kāraṇamātramasampūrṇasatkāryametat, pūrvottarakālatulyatvāditi, evaṃ nirvyāpārapūrvottarakālatulyatantumātratāyāṃ paṭākhyasya kāryasya kaścid gandho'pi nāsti, atastena sambandhānarthakyaṃ
kāraṇānāṃ tantūnāṃ khapuṣpeṇeva . kiñcānyat, pariniṣṭhāpariniṣṭhāviśeṣaśca, doṣopacayaḥ, khapuṣpavat kārya

tataḥ svakāraṇasattāsambandhadvayatantupaṭadvayasānāthyaṃ nānekāntānāśrayaṇe .
asatsambandhaparihārārthaṃ ca niṣṭhāsambandhayorekakālatvāt ityetadeva vākyaṃ
sabhāṣyaṃ praśasto'nyathā vyācaṣṭe--sambandhaśca sambandhaśca sambandhau, niṣṭhāyāḥ
syātyantamasattvāt kāraṇānāṃ cātyantaṃ pūrvottarakālatulyatvādākāśavat kiṃ kathaṃ pariniṣṭhitaṃ tiṣṭhati na
parinitiṣṭhati ? sarvaṃ hi sarvadā sarvathā pariniṣṭhitamapariniṣṭhitaṃ vā syādityaviśeṣaḥ . evamasampūrṇasatkāryakāraṇamātravāditvaṃ sambandhānarthakyaṃ niṣṭhāniṣṭhāviśeṣaśceti doṣāḥ svasiddhāntoparodhinaste .
atha paṭo'pi . atha mā bhūvannete doṣā iti paṭo'pi kenacid nyāyena tantuṣvasti ityabhyupagamyate so'pyabhyupagamavirodhāyaikāntavādinaste'nekāntavādābhyupagamo jāyata ityata āha --tataḥ svakāraṇasattāsambandhadvayatantupaṭadvayasānāthyaṃ nānekāntānāśrayaṇe, paṭasya kāryasya svakāraṇaistantubhiḥ
svasattayā ceti dvau sambandhau tāveva kāryaṃ kāraṇāni ca dvāvarthāviti tadeva taccatuṣṭayam, avyaktasan
paṭaḥ tantvavasthāyāṃ tantubhiḥ svakāraṇaiḥ svasattayā ca sambaddhaḥ kuvindādikārakavyāpārottarakālaṃ vyaktasan
bhavati paṭātmanā pariṇateriti dravyaparyāyātmakasyādvādaparameśvarāśrayaprabhāvalabhyametad vacanasāmarthyaṃ nānyatheti .
tasmādeṣo'pi vikalpo'satsambandhadoṣaduṣṭa iti .
asatsambandhaparihārārthaṃ cetyādi . niṣṭhāsambandhayorekakālatvāt ityetadeva vākyaṃ
sabhāṣyamasatsambandhadoṣaparijihīrṣayā vidvasyan praśasto'nyathā vyācaṣṭe --sambandhaśca sambandhaśca sambandhau,
niṣṭhāyāḥ sambandhau niṣṭhāsambandhau, na niṣṭhā ca sambandhaśceti . tayorniṣṭhāsambandhayorekakālatvāt .

sambandhau niṣṭhāsambandhau, tayorekakālatvāt . niṣṭhitaṃ niṣṭhā, kārakaparispandād
vastubhāvamāpannamavyapadeśyādhāraṃ kāryaṃ niṣṭhitaṃ niṣṭhā ityucyate, tasya svakāraṇaiḥ
sattayā ca yugapat sambandhau bhavataḥ . bhāṣyamapi pariniṣṭhāṃ gacchad gatam ityetamarthaṃ darśayati, vartamānasāmīpye vartamānavadvā pā॰ 3 . 3 . 131 iti . yathā kārakāntaramutpadyamānaṃ dṛṣṭaṃ kārakavyāpārād vastubhāvamāpannamavyapadeśyādhāraṃ nirvṛttaṃ sat svakāraṇaiḥ
sattayā ca sambadhyate tathā paṭākhyam .
tadapi na, samavāyikāraṇatvavirodhāt svavacanābhyupagamavirodhau . kiñca,
niṣṭhitasya kāryasya kāraṇaiḥ sattayā ca sambandho yutasiddhasambandhaḥ, kāryasya kāraṇebhyo'nyatra pariniṣṭhitatvāt .
niṣṭhitaṃ niṣṭhā, niṣṭhāṃ gacchad gatamityeko'rthaḥ . kartrādīnāṃ kārakāṇāṃ kuvinda-turi-vemādīnāṃ parispandād
vastubhāvaṃ vastubhavanamāpannaṃ niṣpannamavyapadeśyādhāram, avyapadeśya ādhāro'sya tantvādiḥ samavāyi-
hetuḥ, iha tantuṣu paṭaḥ itīhapratyayābhidhānakāraṇasya samavāyasambandhasya nimittabhūtaṃ paṭākhyaṃ kāryaṃ niṣṭhitaṃ
niṣṭhā ityucyate . tasya niṣṭhitasya svakāraṇaiḥ sattayā ca yugapat sambandhau bhavataḥ .
bhāṣyamapīti asya vākyasya vyākhyāgrantho'pyayaṃ pariniṣṭhāṃ gacchad gatamityetamarthaṃ darśayati . kena
punarlakṣaṇena gataṃ sad gacchadityucyate ? brūmaḥ --vartamānasāmīpye vartamānavadvā pā॰ 3 . 3 . 131 iti .
kimiva ? ityato nidarśanamāha --yathā kārakāntaramutpadyamānaṃ dṛṣṭamiti, kārakādanyat kārakaṃ kārakāntaramutpadyamānamutpannamityarthaḥ . kasmāt ? dṛṣṭam ityakṣigocarāpannārthanirdeśāt, itarathā dṛṣṭaṃ na syāt,
utpadyamānasyānutpannatve'kṣigocaratvānupapatteḥ . tat punaḥ katamat ? kārakavyāpārād devadatta-sthālīkāṣṭhādīnāṃ vyāpārād vastubhāvam ātmalābhamāpannaṃ pūrvavadavyapadeśyādhāraṃ nirvṛttaṃ sadodanādyākhyaṃ svakāraṇaistaṇḍulādibhiḥ sattayā ca sambadhyate tathā paṭākhyamiti .
atra brūmaḥ --tadapi na, samavāyikāraṇatvavirodhāt svavacanavirodho'bhyupagamavirodhaśca
doṣāvitthaṃ bruvataḥ . kriyāvad guṇavat samavāyikāraṇaṃ dravyamuktam, samavāyino dravyāntarasya guṇakarmaṇoścārambhakatvāt . yadi punarvastubhāvaṃ gataṃ kāryaṃ dravyāditrayaṃ kāraṇaiḥ sattayā cābhisambadhyate tato'nārambhakāṇi akāraṇāni ca tantvādikāraṇadravyāṇi syuḥ, tataśca svavacanamabhyupagamaśca nivartete samavāyināṃ
kāryāṇāṃ dravyam iti . kiñcetyādi yāvat pariniṣṭhitatvāditi . etāvapi svavacanābhyupagamavirodhau,
yasmāt kāryakāraṇaguṇaguṇivyaktyākṛtīnāmayutasiddhaḥ samavāyaḥ sambandha ukto'bhyupagataśca, idānīṃ niṣṭhitasya
kāryasya kāraṇaiḥ sattayā ca sambandho'bhyupagataḥ, sa ca yutasiddhasambandhaḥ, kāryasya kāraṇebhyo'nyatra
pariniṣṭhitatvād ghaṭākāśavat .


yattūcyate--samavāyikāraṇatvanivṛttiriti cet, na, anyatrāsamavāyāt . yadi tasya... ...
tasmādadoṣaḥ vai॰ sū॰ praśastamati॰ iti, so'pyaparihāraḥ, icchāmātratvāt svoktopapattiviruddhārthatvāt tadasambaddhatvāt anyatra pariniṣṭhitatvāt tantuṣviva ghaṭasya tatrāpravṛttatvāt tatrānārambhāt tadasambaddhotpattitvāt .
kāryasya cotpattivat khapuṣpamutpadyatām, kāraṇairasambaddhatvāt . akāraṇatvāditi cet, paṭādyapi motpādi akāraṇatvāt khapuṣpavat, tadvotpadyatām .
yathā tantvādīni teṣvasataḥ sato'pyakāraṇāni kāryasya tathā sarvatra kāraṇaṃ

yattūcyata ityādi yāvat tasmādadoṣa iti dravyasamavāyikāraṇatvanivṛttidoṣaparihāro yo'bhihitaḥ
samavāyikāraṇatvanivṛttiriti cedityāśaṅkya --na, anyatrāsamavāyāditi . tadvyākhyānaṃ yadi
tasyetyādi sulikhitatvād na vivriyate . so'pyaparihāra icchāmātratvāt, kāryasya niṣṭhitasya kāraṇaiḥ
sambandhoktiranyatrasamavāyākhyāyinī na, anyatrāsamavāyāt ityuttaravākyaṃ viruṇaddhi, taccetaravirodhi,
tato'nupapatterviruddhārthatvādicchāmātraṃ te vaco na parihāra ityata āha --svoktopapattiviruddhārthatvāt,
viruddhārthatvamasambaddhatvāt taiḥ kāraṇaiḥ kāryasya, tadasambaddhatvamanyatra pariniṣṭhitatvāt, kimiva ?
tantuṣviva ghaṭasya, yathā tantuṣu ghaṭasyāniṣṭhitatvādanyatra kapāleṣu niṣṭhitatvāt tantubhirasambaddhatvamevaṃ dravyādikāryasya . tadasiddhamiti cet, na, tatrāpravṛttatvāt tantuṣviva ghaṭasya iti vartate . tatrāpravṛttatvamanyatra
pravṛttatvaṃ ca tatrānārambhāt, tatra cānārambhaḥ tadasambaddhotpattitvāt, taiḥ kāraṇairasambaddhasya paṭasyotpatteriṣṭatvāt tavaiva ārambha-pravṛtti-niṣṭhāstantuṣu paṭasya na santi ghaṭasyevākāśasyeva khapuṣpasyeva vā . sāmānyenaika eva vā hetuḥ tadasambaddhotpattitvāditi .
aniṣṭāpādanaṃ cātra --kāryasya cetyādi . khapuṣpamutpadyatām, kāraṇairasambaddhatvāt, tvadabhimatakāryavat . akāraṇatvāditi cet, niṣkāraṇaṃ ca khapuṣpam, paṭādi sakāraṇam, tasmād dṛṣṭāntadārṣṭāntikayorvaiṣamyādayuktamidamaniṣṭāpādanamiti cet, ucyate --paṭādyapītyādi, paṭādyapi kāryaṃ motpādi,
akāraṇatvāt, khapuṣpavat . akāraṇatvaṃ cāsya kāraṇāsambaddhatvādākāśavat . tadvotpadyatāmiti, kāraṇāsambaddhasya kāryasyotpattivat khapuṣpaṃ votpadyatāmakāraṇatvādityuktameva .
yathā tantvādīnīti, tantvādīnāṃ kāraṇatvaṃ kāryeṇa sambandhādṛte nāsti, tasmāt teṣvasataḥ

yathāyogaṃ svasyaiva kāryasya nāsato nānyakāryasya vā asambandhāt . tasmādasti
sambandhaḥ prāgapi .
yo'yaṃ sambandhasamavāyaśabdārthaḥ so'pi evameva ghaṭate . ekībhāvena bandhaḥ
sambandhaḥ, anekasarvātmakatvāt . ekībhāvena gatiḥ ayaḥ avagatyā samavāyaḥ kāraṇasatkāryaikatvalakṣaṇaḥ .
tadāpattibhayāt tvayedamamārgapramardanaṃ kriyate yadidamavyapadeśyādhāratvam .
vyapadeśyādhāraṃ dravyādikāryaṃ samavetaṃ ca svakāraṇaiḥ prāgapi, pariniṣṭhitatvāt, vibhuparimaṇḍalaviyadādivat .
sato'pyakāraṇāni kāryasya atyantāsataḥ khapuṣpasyeva ghaṭasyeva vā kāraṇāntarasādhyasyetyuktamupanayati --sarvatra
kāraṇamityādi, karoti iti kāraṇaṃ kartṛsādhanam, khapuṣpādi ghaṭādi vā tantubhirna kriyate tatastatrākāraṇāni, paṭastu kriyate tasmāt tasya kāraṇāni, yo yo yogo yathāyogaṃ svasyaiva kāryasya tantavaḥ paṭasya
kapālāni ghaṭasya, nāsato nānyakāryasya vā, kasmāt ? asambandhāt, kāryakāraṇabhāvaśca sambaddhatve
sati bhavati, tasmādsti sambandhaḥ prāgapi kāryotpattestatkāraṇaiḥ sambandho'sti . kathaṃ tat kāryaṃ tad nitiṣṭhati
kāraṇairasambaddham ? tasmāt kāryamavyaktasad vyaktasad bhavati sambaddhaṃ ca sadā svakāraṇaiḥ ityanumīyate .
sambandhasamavāyaśabdārthāvapyevameva ghaṭete, nānyathetyato yo'yamityādyāha . sam ityekārthībhāvavācyayamupasargaḥ, ekībhāvena bandhaḥ sambandhaḥ anekaṃ kāraṇākhyaṃ vastu sadekameva kāryākhyaṃ bhavati paraspareṇa
badhyate tamarthamāha, anekasarvātmakatvāt anekasya tantvādeḥ pratisvamātmānamaparityajya sarvaikasaṅghātabhava-
nena paṭādikāryākhyena pariṇateḥ . ekībhāvena gatiḥ gamanapariṇatirayaḥ, ava apagamane, avagatyā
apagamanena prācyasaṃsthānādidharmāṇāṃ tyāgena dravyaparyāyābhyāṃ tantutvāparityāgena paṭatvapariṇāmaḥ sambandhaḥ
samavāya ityakṣarārthānusāreṇoktvā vastuni sphuṭīkartumāha --kāraṇasatkāryaikatvalakṣaṇaḥ, kāraṇeṣu viprakīrṇeṣu satkāryamekatvamāpanneṣu paṭībhavad vyāktiṃ yātītyeṣa paramārthaḥ .
tadāpattibhayādityādi . eṣa dravyaparyāyātmakasyādvādaparamārthavādaṃ mā prapatsye'ham ityakasmādbhayāt
svapakṣarāgasamutthāt parapakṣadveṣācca tvayedamamārgapramardanamasthāne śaktikṣayāyaivaṃ kriyate . katamadamārgapramardanamiti cet, ucyate --yadidamavyapadeśyādhāratvaṃ prāg vyākhyātam . tat punaḥ kimarthamārabhyate ?
iheti yataḥ kāryakāraṇayoḥ sa samavāyaḥ vai॰ sū॰ 7 . 2 . 29 iti ihabuddhyabhidhānābhyāṃ kāryakāraṇagatābhyāṃ samavāyo'numīyate, so'tra na sambhavati kāryasyāsattvāt, tasmādavyapadeśyādhārakāryasambandhakalpanā kriyate . ayamutpathagamanakleśo nirarthakaśca, so'pi ca mithyābhidhāna eva . avyapadeśyādhāraṃ
dravyādikāryamasamavetaṃ vā kāraṇaiḥ prāgutpatteriti mā maṃsthāḥ, manyatāṃ tu tatraivāstīti . tathā ca mantavyam —
vyapadeśyādhāraṃ dravyādikāryaṃ samavetaṃ ca svakāraṇaiḥ prāgapi nirvṛttestvanmatenaiva pariniṣṭhitatvād

yo'pi ca parihāro'bhihitaḥ--na, asyāsaṃyogāt, na hi kāraṇasambandhibhiḥ kāryasya
saṃyogo'sti vai॰ sū॰ praśastamati॰, so'pi na parihāraḥ, uktavadasaṃyogāsiddhatvāt .
tattvopanilayanāt sadādyabhidhānārthaṃ kāraṇasamavetasya vastuna uttarakālaṃ sattāsambandha iti bahūnāṃ matam . vastūtpattikāle eva iti tu vākyakārābhiprāyo'nusṛto
vastubhāvamāpannatvāt, vibhuparimaṇḍalaviyadādivat, yathā vibhutvaparimāṇānyākāśakāladigātmadravyāṇi
pariniṣṭhitatvād vibhutvaguṇasamavetāni vyapadeśyādhārāṇi ca tathā dravyādikāryam, parimaṇḍalaparimāṇāḥ
paramāṇavaḥ parimaṇḍalatvena samavetā vyapadeśyādhārāśca dvyaṇukādikārye, vibhutvaparimaṇḍalatvaguṇayorvāśrayabhūtayorvākāśaparamāṇvordvyaṇukādivyapadeśyādhāratvaṃ samavetatvaṃ ca siddhaṃ tathā dravyādikāryasyeti . evaṃ
tāvat pariniṣṭhitasambandhau bruvato dravyasya samavāyikāraṇatvanivṛttiprasaṅgaparihāro'samarthaḥ .
yo'pi cetyādi . asmaduktasya kāryakāraṇayutasiddhidoṣasya parihāro yo'bhihitaḥ --na, asyāsaṃyogāditi . tad vyācaṣṭe --na hi kāraṇasambandhibhiḥ kāryasya saṃyogo'sti, yathā dvayoraṅgulyorākāśe
yujyamānayoḥ saṃyogasya dvyaṅgulākāśasaṃyogakāraṇasya sambandhinyoryutasiddhayoḥ saṃyogo na tathā kāraṇasambandhibhiḥ kāryasya dravyādeḥ kaiścit saṃyogo'sti yato yutasiddhidoṣa āpadyeta pṛthaksiddhayoriva . tasmādasaṃyogāt saṃyogavaidharmyāt pṛthaksiddhyabhāva iti .
atrocyate --so'pi na parihāraḥ, uktavadasaṃyogāsiddhatvāt . yadi tatra pariniṣṭhitaṃ pravṛttamārabdhaṃ
kathaṃ tenāsambaddham ? ityādinā prapañcena sambaddhameva ityuktaṃ sambandhasamavāyaśabdārthavyākhyānena ca .
tasmāduktavadasaṃyogasyāsiddhatvādaparihāraḥ . yadi tatrotpannatādyasiddhiḥ sambandhāsiddhiśca syāt syādasaṃyogaḥ,
tataḥ parihāraśca yutasiddhidoṣasya syāt . evaṃ tāvad vyākhyāntaramapyayuktam .
idānīṃ sūtrakāramataṃ samarthayatāṃ vākya-bhāṣya-ṭīkākārāṇāṃ matāni samāhṛtya pradhānānugāmitvāccheṣāṇāṃ sūtrakāramatamevetthaṃ dūṣayitumāha--tattvopanilayanāt sadādyabhidhānārthaṃ kāraṇasamavetasya vastuna uttara


bhāṣyakāraiḥ . siddhasya vastunaḥ svakāraṇaiḥ svasattayā ca sambandha iti prāśastamato'bhiprāyaḥ . teṣāṃ trayāṇāmapyasatyatā, parasparaviruddhārthatvāt, kumārabrahmacāripitṛtvavat .
idameva codāharaṇamanyatra . evaṃ vaktari vā śāstrakāre sarveṣāmanuvartitvāt sa evānāpto'satyavādī vetyetadapi syāt . sadādivikalpānupapattiśca tadavasthaiva uktavat .
yat punaḥ dravyādīnāṃ svata evābhidhānapratyayaviṣayatvaṃ sattvāt sattādivat .
yathā sattādeḥ sadabhidhānapratyayau svata eva, na sattāyogāt, evaṃ dravyādīnāmapi sadabhidhānapratyayau svata eva, na sattāyogāt ityukte ucyate--naitat, atādātmyāt .
dravyādīnāmasadātmatvāt sattānimittaṃ sadabhidhānādi daṇḍanimittādaṇḍadaṇḍitva-
kālaṃ sattāsambandha iti bahūnāṃ matam . vastūtpattikāla eveti tu vākyakārābhiprāyo'nusṛto bhāṣyakāraiḥ .
siddhasya vastunaḥ svakāraṇaiḥ svasattayā ca sambandha iti prāśastamato'bhiṃprāyaḥ . asmadabhiprāyaḥ --teṣāṃ
trayāṇāmapyasatyateti . kasmāt ? parasparaviruddhārthatvāt . darśitā viruddhārthatā . kimiva ? kumārabrahmacāripitṛtvavat, yadi pitā kathaṃ kumārabrahmacārī ? atha kumārabrahmacārī kathaṃ piteti ? idameva codāharaṇamanyatreti, svoktopapattyabhyupagamaviruddhārthatvādiṣvapyetadevodāharaṇaṃ vācyamiti . evaṃ vaktari vetyādi .
sarveṣāṃ vākya-bhāṣya-ṭīkākārāṇāṃ śāstrakāramatānuvartitvāt sa evānāpto'satyavādī vetyetadapi syāditi
lokānuvṛttyā sāśaṅkamivocyate, mā bhūt tīrthakaragauravākṛṣṭamatibhiḥ anāpta eva iti niṣṭhuravacanakupitaiḥ
saha tadbhaktaiḥ kalaha iti .
kiñcānyat, sadādivikalpānupapattiśca tadavasthaiva uktavat, niṣṭhāsambandhayorekakālatvāt
iti bruvatāpi kiṃ kāryasya sattayā sambandhaḥ sato'sataḥ sadasato vā ? ityupālambhānna mocita evātmā .
tadyathā--kāryasya kiṃ sattayā sambandho niṣṭhitasyāniṣṭhitasya niṣṭhitāniṣṭhitasya ? iti samānapracarcatvāt 
na śabdāntaramātroccāraṇād doṣaparihāraḥ .
yat punardravyādīnāmityādi . dravyādīnāṃ svata evābhidhānapratyayaviṣayatvaṃ sattvāt, svataḥ
sattvāt, svabhāvasattvādityarthaḥ . kimiva ? sattādivadityādi savyākhyānamaniṣṭāpādanasādhanaṃ vaiśeṣikaṃ prati
gatārthaṃ yāvad na sattāyogādityukte ucyate parihāraḥ kila kāṇādaiḥ --naitat, atādātmyāt, sa
ātmā yasya tat tadātma sattādi, tadbhāvastādātmyam, tadvaidharmyādatādātmyād dravyādīnām, tadvyākhyā
yāvadabhidhānādīti gatārtham . daṇḍanimittādaṇḍadaṇḍitvavaditi dṛṣṭāntaḥ, yathā daṇḍo'syāstīti daṇḍī
iti daṇḍitvamadaṇḍadaṇḍino daṇḍanimittamevaṃ dravyāderasadātmanaḥ sattānimittaṃ sadabhidhānādīti .


vaditi . atra vayaṃ sampradhārayāmaḥ--kathamidaṃ tādātmyam ? kiṃ sato bhāvāt uta
satkaratvāt ? tad yadi tāvat svato bhavanaṃ tataḥ sarveṇāpi satā bhūyate svata evetyuktam . atha satkaratvāt, tat prāk pratyuktam . yathā ca sattāyāṃ svata eva sadabhidhānapratyayau tadātmatvāt evaṃ dravyādau dravyatvādau ca tadātmatvaṃ sadabhidhānapratyayakāraṇaṃ sarvatra sati .
daṇḍe'pi ca tādātmyādeva daṇḍābhidhānapratyayasiddhau svata eva daṇḍini daṇḍyabhidhānapratyayau tādātmyena vinā na bhavataḥ . yathā ca... ... ....
athocyeta--daṇḍo'pi daṇḍavyatiriktād daṇḍatvād daṇḍābhidhānapratyayabhāk .
anudāharaṇaṃ tarhi daṇḍī, daṇḍād daṇḍyabhāvāt . daṇḍatvopapāditadaṇḍād daṇḍīti

atra vayaṃ sampradhārayāmastvayā saha --kathamidaṃ tādātmyam ? kiṃ sato bhāvāt, yat sad
bhavati tat tasya satastādātmyamātmalābhaḥ svarūpānubhavanam ? uta satkaratvam ? iti . tad yadi tāvat sato
bhavanaṃ tataḥ sarveṇāpi satā bhūyate sattādinā dravyādinā vā svata evetyuktam . atha satkaratvāt tādātmyāt
sad bhavatīti, tat prāk pratyuktam . svataḥ siddhasya dravyādeḥ sattā satkarī na bhavati vaiyarthyāt, asato'sattvāt
khapuṣpavat, sadasataḥ sambhavābhāvādityuktam .
yathā ca sattāyāmityādi bhāvanārtham . dravyāderdravyatvādeśca svata eva sadabhidhānapratyayau tadātmatvāt sattāvaditi . sataśca dravyādestadātmatvaṃ sadātmatvaṃ dravyādeḥ, evaṃ dravyatvaguṇatvasattādinityaikasarvatrageṣu
sāmānya-sāmānyaviśeṣaśūnyeṣvapi sadabhidhānapratyayau . sarvatra satīti sarvavyāpitāṃ nyāyasyāsya darśayati .
kiñcānyat, daṇḍe'pi cetyādi . yo'pi daṇḍitvavaditi dṛṣṭāntaḥ so'pi tādātmyādeva daṇḍasya
bhavanātmatvādeva daṇḍābhidhānapratyayasiddhau satyāṃ svata eva daṇḍini devadatte daṇḍī ityabhidhānaṃ pratyayaṃ ca
kurvati tāvabhidhānapratyayau tādātmyāt ityanenārthena vinā na bhavataḥ, ato'smadiṣṭamarthaṃ sādhayati, itarathā
daṇḍikuṇḍalyaviśeṣaḥ syāt . sādhanaṃ cātra--daṇḍo'pi svarūpābhidhānapratyayakārī svata eva, tādātmyāt,
sattāvat, tathā daṇḍyapi tata eva tadvat . yathā cetyādi, evaṃ ca sati daṇḍatvasāmānyaviśeṣanirapekṣaḥ
svata eva bhavati daṇḍaḥ, tādātmyāt, sattāvaditi siddham .
athocyetetyādi . vaiśeṣiko daṇḍamapi daṇḍatvād daṇḍavyatiriktād manyate daṇḍābhidhānapratyayabhājam . ācāryo bravīti --anudāharaṇaṃ tarhi daṇḍī, daṇḍād daṇḍyabhāvāt . daṇḍasya svato'siddhatvād daṇḍī na sidhyati, parataḥ sattvasiddhyarthaṃ codāhriyate daṇḍī, daṇḍāsiddheḥ kutastatsiddhiḥ ? iti .

cet, itaretarāśrayamidam, daṇḍatvatattvād daṇḍasiddhiḥ, daṇḍaviśeṣaṇasādhitadaṇḍisiddheḥ punardaṇḍatvatattvasiddhiḥ .
daṇḍīti ca kathamiti nirdhāryam . yadi daṇḍādeva, svataḥ siddhāt siddha ityuktam . atha daṇḍatvāt, daṇḍatvī bhavatu, mā bhūddaṇḍī, ātmāntarasaṅkāntiścaivam .
vayaṃ tu brūmaḥ--svata eva bhavati, tadabhāve'sāmānyātmakatvameva sarvasya syāt . yathā
daṇḍe evaṃ satyapi... ... ....
yadapyuktam 'atadātmatvād dravyādīnāṃ sadabhidhānapratyayau sattāyogāt, na
daṇḍatvopapāditadaṇḍād daṇḍīti cet, daṇḍatvasāmānyaviśeṣād daṇḍaḥ sidhyati, daṇḍād daṇḍīti,
tata udāharaṇasiddhirviśeṣaṇādeva viśeṣyasiddheḥ, evaṃ cenmanyase, idamāpatitam--daṇḍatvatattvād daṇḍaḥ
sidhyati, daṇḍatvatattvaṃ punardaṇḍaviśeṣaṇasādhitadaṇḍitvasiddheḥ sidhyati, tadidamitaretarāśrayaṃ jāyate, itaretarāśrayāṇi ca na prakalpante, tadyathā naurnāvi baddhā netaratrāṇāyeti tatpratipādanārtho granthaḥ --itaretaretyādirgatārtho yāvat tattvasiddhiriti .
daṇḍī iti ca devadattaḥ sa daṇḍatvād daṇḍād vā katham ? iti nirdhāryam . daṇḍo'syāstīti
daṇḍī devadattaḥ . sa yadi daṇḍādeva, svataḥ siddhāt siddha ityuktam . atha daṇḍatvāt daṇḍatvamasyāsti
iti daṇḍatvī bhavatu, mā bhūd daṇḍī, yuktaṃ tāvad daṇḍād daṇḍī, na tu daṇḍatvāt, svata eva ca
bhaveddaṇḍī . kiñcānyat, ātmāntarasaṅkrāntiścaivam, daṇḍatvādātmāntaraṃ daṇḍo daṇḍī ca, daṇḍād
daṇḍatvadaṇḍinau, daṇḍino daṇḍadaṇḍatve, daṇḍaḥ svata evābhavan daṇḍatvād bhavaṃstadātmā bhavati, evaṃ daṇḍyapīti . vayaṃ tu brūmaḥ--yat tad daṇḍena bhūyate tasyaiva daṇḍatvāt yaddaṇḍo daṇḍo bhavati tadeva daṇḍo bhavati
ātmānaṃ labhate bhāvāntaraviviktaṃ yat tena bhūyate tadeva bhavanaṃ daṇḍatvaṃ na tadvyatiriktād, na daṇḍatvatattvāt .
evaṃ devadattasya daṇḍino'pyātmānubhavanaṃ tattvam . tadabhāve'sāmānyātmakatvameva sarvasya syāt,
yadi sā daṇḍadaṇḍyādivyaktiḥ svata eva na bhavati sattā-dravyatva-daṇḍatva-daṇḍitvāditattvād bhavati
svata eva abhavantī nāstyeva sā khapuṣpavat . tataścāsāmānyameva sattādi syāt, taccāniṣṭam, svata eva
bhavataḥ samānasyābhāvāt sāmānyameva sāmānyaṃ na syāt . tasmāt svata eva daṇḍo bhavati svata eva ca
sadabhidhānapratyayau, na sattāyogāt . yathā daṇḍe evaṃ satyapītyādi gatārthaṃ sādhanam . evaṃ tāvat tādātmyāt sattādiṣu sadabhidhānādītyayuktam .
yadapyuktam--atadātmatvādityādi asattātmakatvād dravyaguṇakarmaṇāṃ sadabhidhānapratyayau sattāyogāt, na svata iti . tadapi na, atadātmakatvādityādiranaikāntikatvāt anaikāntikatvapratipādanārtho
grantho yāvad dravyatvādivaditi . tasya bhāvanā --dravyatvādīnāmatādātmye dravyatvaguṇatvakarmatvaghaṭatva

svataḥ' iti, tadapi na, atadātmakatvāt...dravyatvādivat . dravyatvādīnāmatādātmye
svataḥ sadabhidhānapratyayau, ekaikatvāt, ātmavat, dravyatvādiṣu svato bhavantyāḥ
sattāyāḥ sadabhidhānaṃ dṛṣṭamevaṃ dravyādīnāmapi svata eva .
sattāsambandhābhāve'pi asaṅkhyayorapi guṇatvakarmatvayorekābhidhānapratyayavat
sadabhidhānapratyayau dravyatvādiṣvaupacārikau syātāmiti cet, dravyādiṣvapyaupacārikau syātāṃ tulyatvāt .
manuṣyasiṃhatvādivat tathā añjasā anupapatterneti cet, tataste svapakṣe eva
doṣavidhānam . yadi tu... ... .... etat punaḥ sa eva praṣṭavyaḥ .
yat punaridamucyate--sattāyāṃ siddha iti cet,...ātmānamātmanā na yuktama-
rūpatvotkṣepaṇatvādīnāṃ sāmānyaviśeṣāṇāmasattātmakatve svataḥ sadabhidhānapratyayau, na sattātaḥ . kasmāt ?
ekaikatvāt . ekameva dravyatvaṃ sarvadravyeṣu, dravyatvāntarāniṣṭeḥ tatra sattāyogo neṣyate, anupravṛttyabhāvāt .
tathāpi ca sat ityabhidhīyate pratīyate ca, evaṃ guṇatvādīnyapi . tasmādekaikatvāt svataḥ sattvamātmavat
sattāvadityarthaḥ, sa ca dṛṣṭāntaḥ svato dravyatvādibhavane . tasya varṇanā --dravyatvādiṣu bhinneṣu svato
bhavantyāḥ sattāyāḥ ekasyāḥ sadabhidhānaṃ dṛṣṭamevaṃ dravyādīnāmapi svata eveti sādhanenopapādito'rthaḥ .
āha --sattāsambandhetyādi . guṇatvamekaṃ karmatvamekam ityekābhidhānapratyayau asaṅkhyayorapi
guṇatvakarmatvayoraupacārikau dṛṣṭau tathā sadabhidhānapratyayau dravyatvādiṣvaupacārikau syātāmiti ko doṣaḥ ?
atrocyate --dravyādiṣvapītyādi tulyatvāpādanamaupacārikatvena gatārtham .
āha --manuṣyasiṃhatvādivat tathāñjasā'nupapatterneti cet, yathā śauryakrauryādidharmāḥ siṃhe
mukhyāḥ siddhāḥ santo manuṣye śakyā upacarituṃ nāsiddhāstathā dravyādiṣūpacaritau syātāṃ yadyanyatrāñjasā
siddhau sadabhidhānapratyayau, na tu tau kvacit siddhau, bhāktavyavahāraśca āñjasādṛte nāsti, tasmād dravyādiṣveva mukhyāviti evaṃ cenmanyase tataste svapakṣa eva doṣavidhānam . tad bhāvayati --yadi tvityādi,
sattādiṣvapyāñjasayorasiddhatvāditi bhāvārthaḥ . etat punaḥ sa eva praṣṭavya iti, svabhāvasattāpekṣau
sadabhidhānapratyayāvicchatāṃ kiṃ naḥ sattāsambandhakalpanayā ? tava punaḥ sattāsambandhādicchato duṣpratipādaṃ
bhāvasattāvyatiriktatādātmyavādinaḥ, tasmāt tvamevāsi praṣṭavya iti .
yat punaridamucyate--sattāyāṃ siddha iti cediti sabhāṣyaṃ gatārtham . iyaṃ punarāśaṅkā kaṃ prati
yuktā ? dravyādivyatiriktāṃ sattāṃ svata eva siddhāṃ tadātmikāmicchantam, sa punarnānyo vaiśeṣikāt, tasmā

bhiyoktum... ... ...tadyoganimittam, yadā vā... ...tadyoganimittaṃ nanūttaramapyetadayuktam . asattātmanāṃ dravyādīnāṃ mukhyau sadabhidhānapratyayau kathaṃ yuktau manorathavat ?... ... ....
naiva tu... ... ...daṇḍitvadaṇḍatvavat svata eva satoḥ tatsambaddhatvāt satvataḥ
sattvāt sattvavat sadeva svam . tasmāt sarvasya sato'tādātmyābhāvāt sadātmaiva
sarvamiti bhāktatvanivṛttyādyabhāvaḥ sattādivacca svataḥ sattvam .
yataścaivaṃ tasmāt sato bhāvaḥ satteti vyutpattirdravyādyavyatiriktasattārthaiva
dātmānamātmanā na yuktamabhiyoktumityuddhaṭṭanāgrantho gatārtho yāvat tadyoganimittamiti . yadā vetyāderārabhya yāvat tadyoganimittamityevaṃprakāra uddhaṭṭanāgranthaḥ pūrvamāste . nanūttaramapyetadayuktaṃ na, dravyādiṣvañjasā siddhiḥ ityādi vakṣyamāṇamasambaddham, atadātmanimittasya satpratyayasyānupapatteḥ asattātmanāṃ
dravyādīnāṃ mukhyau sadabhidhānapratyayau kathaṃ yuktau ? iti etadācāryavacanamantare patitaṃ parasyākauśalakhyāpanārtham . manorathavaditi vaiśeṣikasya manoratha eva dravyādivyatiriktā satteti yadi bhavet, syāt .
tanmatau tu pūrvottarapakṣau vyākhyātāveva . dravyādibhāktatvanivṛttiḥ, svataḥ sattvaṃ sattādivacca ityetasya
vacanasya vyāghātaḥ ityetaddoṣadvayadarśanāditi vaiśeṣikeṇokte ācārya āha --naiva tvityādi, daṇḍitvaṃ
daṇḍatvaṃ ca yathā svata eva satoḥ tatsambaddhatvāt sattāsambaddhatvādityarthaḥ satvataḥ sattvāt
sattvavat sadeva svam, satvataḥ sataḥ sattvāt ātmatvāt svataḥ sattvādityarthaḥ . evaṃ tāvad nyāyo
yaduta sadeva sat, sattvameva sat, na sadvyatiriktā sattā, na sattāto'nyat sat . tasmāt sarvasya sato
nāstyatādātmyamasadātmatvam, tadabhāvāt sadātmaiva sarvamiti bhāktatvanivṛttyādyabhāvaḥ, nāyaṃ doṣa
ityarthaḥ, sattādivacca svataḥ sattvamiti, ādigrahaṇād dravyatva-guṇatva-karmatvavat .
yataścaivamityādi, yasmāt svata eva sattā dravyādīnāṃ yuktā tasmāt sato bhāvaḥ satteti yā
śabdavyutpattirbhedaṣaṣṭhyāpādanārthā sā dravyādyavyatiriktasattārthaiva jñāyate satāṃ bhāvaḥ satteti . kiṃ kāra-

kartari ṣaṣṭhīvṛtteḥ . yat tat sadbhirbhūyate... ... ...sadityabhidhānapratyayakāraṇaṃ sarvatra .
ata idamapi apratyayodgrāham--... ... ...svataḥ sattvamityetadayuktam . atra hi
sattādivat iti tvadanuvṛttyocyate . na mama sattā dravyādivyatiriktā kācidasti .
tato dravyādīnāmakāraṇatvādidoṣaprasaṅgāt kuto'nupapannatā mamātra nipatitā ?
mama tu dravyādīnāmekatvānnānupapannam .
kartṛṇā'kartṛṇā vā kārakeṇa yo bhavati sa eva bhāvaḥ sāmānyam, sa eva
viśeṣo'nyabhavananirapekṣaḥ kartā bhavadbhavanāt, tadeva dravyaṃ guṇaḥ, sa eva kriyā, sa
eva viśeṣo bhāvāntarād viśiṣyamāṇatvāt, vakṣyamāṇavacca sa eva samavāyaḥ .
evameva sambandhābhāvaḥ pratyākhyātaḥ sahāsattvena . nāsaṃyogaḥ, nāsamavāyaḥ . tābhyāṃ
ṇam ? kartari ṣaṣṭhīvṛtteḥ . tadvyākhyānam --yat tat sadbhirityādi gatārthaṃ yāvat sadityabhidhānapratyayakāraṇaṃ sarvatreti .
ata idamapītyādi pūrvottarapakṣau savyākhyānau gatārthau vaiśeṣikasyaiva yāvadupanayaḥ, tatra yaduktaṃ
svataḥ sattvam iti etadayuktamiti, ācāryo yathaitadapratyayodgrāhaṃ bhavati tathāha --atra hi sattādivadityādi . sarvamidaṃ tvadanuvṛttyā tvāṃ pratipādayitumucyate, na mama sattā dravyādivyatiriktā kācidasti
kartari ṣaṣṭhī ityuktatvāt . dravyādīnāmakāraṇatvādidoṣāḥ prasaktāḥ, tato'nupapannam ityeṣā tatprasaṅgāt
kuto'nupapannatā mamātra nipatitā abhyāgatā, tvanmatena tu sattāmabhyupagamya mayā sattādivad dravyādīnāmaniṣṭāpādane kṛte ? mama tu dravyaguṇakarmaṇāṃ sāmānyaviśeṣasamavāyānāṃ caikatvānnānupapannamiti .
tad vyācaṣṭe --kartṛṇā'kartṛṇā vetyādi . bhavatīti bhāvaḥ iti kartari, bhavanaṃ bhāvaḥ iti
bhāve, ityādikārakavivakṣāyāṃ yo bhavati sa eva bhāvaḥ sāmānyam, deśakālādibhede'pi bhavanatulyatvāt .
sa eva viśeṣo'nyabhavananirapekṣaḥ kartā, uktavat kartari ṣaṣṭhī iti bhavato bhavanād bhavadeva bhavati,
tadeva dravyaṃ bhavyaṃ bhavadbhavanādeva, kalanaṃ guṇanaṃ guṇaḥ yugapadayugapatparyāyatvena bhavanāt, sa eva bhāvaḥ
kriyā bhavanaṃ bhāva iti, sa eva viśeṣo bhāvāntarād viśiṣyamāṇatvāt anyanirapekṣatvāt sadasadātmakatvāt sattvenāsattvena ca tasyaiva viśiṣyamāṇatvāt, vakṣyamāṇavacceti kāraṇākāraṇādyaikyamanantaraṃ
vakṣyate, sa eva samavāyaḥ . evameveti bhavataḥ kartṛtvena tasyaiva kāraṇatvam, tadekībhāvagatyā kāryatvāpatteḥ
pratipāditena vidhinā sambandhābhāvaḥ pratyākhyātaḥ samavāyavyākhyānāt, sahāsattveneti anenaivāsattva

ca sambandhavattvād nityatvāsattve na staḥ . ajātimanti tviti pratipādyata eva .
athavā akāraṇanityāsambandhājātīni dravyādīni, svataḥ sattvāt, sāmānyādivat . kāraṇādi ca sāmānyādi, svataḥ sattvāt, dravyādivat . tadātmatvāt svataḥ
sat sattādivat . ubhayaṃ dravyādi sāmānyādi ca vastutvāt .
yadapi ca coditaṃ yadyekaḥ samavāyo dravyaguṇakarmaṇāṃ dravyatvaguṇatvakarmatvādiviśeṣaṇaiḥ saha
mapi pratyākhyātam, sadasadātmakatvāt . kartṛtvāt saṃyuktameva kāryeṇeti nāsaṃyogaḥ, kāryakāraṇapratipādanāt
nāsamavāyo'sti, tābhyāṃ ceti saṃyogasamavāyābhyāṃ sambandhavattvād nityatvāsattve na staḥ .
ajātimanti tviti pratipādyata eva, dravyavyatiriktāyāḥ pratiṣiṣitsitatvāt . evaṃ tāvat kāraṇāditvaṃ dravyādeḥ .
athavetyādi . akāraṇanityāsambandhājātīni dravyādīni svataḥ sattvāduktāt sāmānyādivat .
kāraṇādi ceti, kāraṇānityasambandhajātimattvāni sāmānyaviśeṣasamavāyānām, svataḥ sattvāt dravyādivat svasatsattvādityarthaḥ . tadātmatvāt, yad yadātma tat svataḥ sat sattādivadityuktam . ubhayamiti kāraṇākāraṇanityānityasambandhāsambandhajātimadajātimattvāni dravyādīnāṃ sāmānyādīnāṃ ca sarvasya
vastutvād dvyātmakatvaṃ bhavatyevetaretararūpaikabhavanāviśeṣāt .
yadapi cetyādi . niṣṭhāyāḥ sambandhasya ca sattayaikakālatvapratipādanārthaṃ samavāyasyaikatvādekaḥ

sambandhaikatvāt padārthasaṅkaraprasaṅgaḥ   iti, sa tadavastha eva, bahūnāṃ sambandhināmekasambandhabhāvāt, vāgādigavādyabhidhānavat vyavasthānābhāvāt sarvasya sarvā-
kālaḥ ityuktvā punaratra yo doṣaścoditaḥ saṅkaraprasaṅgaḥ iti sa tadavastha eva duṣparihāraḥ . bahūnāṃ
sambandhināmekasambandhabhāvāditi hetuḥ, bahavo hi sambandhina ekasambadhībhūtāḥ, tatasteṣāṃ saṅkaraḥ,
vāgādigavādyabhidhānavat, yathā gauḥ ityukte vāg-dig-bhū-raśmyādibhirekasya gośabdasya vāgādiśabdaparyāyatvāt tattadātmāsau tattadarthapratipādanāt tattatsambandhāt amuṣyaivedaṃ sambandhi iti nirdhārya vyavasthāpayitumaśakyatvāt sarveṣāṃ daśānāmiṣṭaḥ kāraṇakāryādhāraḥ samavāyo'pi tathādheyo dravyatveneva guṇatvakarmatvā

This page consists merely of footnotes.

bhidhānapratyayau syātām, padārthalakṣaṇavyavasthānābhāvāt ṣaṭpadārthanivṛttirvā .
katham ? samavāyasyaikatvād dravyatvena guṇakarmaṇoḥ sambandhād dravyabhāvaḥ, guṇakarmabhāvayorhāniḥ . tattvaviśeṣaṇabhedāddhi tadbhedaḥ syāt, chatridaṇḍivat .
dibhiśca sambandha ihaliṅgāviśeṣād viśeṣaliṅgābhāvāccaikaḥ samavāyaḥ, tasmād dravyatvasambandhād yathā
dravye dravyabuddhiṃ tathā guṇe karmaṇi ca dravyabuddhiṃ kuryāditi sarvasya sarvābhidhānapratyayau syātāmiti sāmānyena
saṅkaradoṣa uktaḥ .
padārthetyādi dvitīyaḥ saṅkaraprakāraḥ . padārthānāṃ ṣaṇṇāṃ dravyādīnāṃ lakṣaṇavyavasthānasyābhāvāt ṣaḍapi
padārthā nivartante iti . kathamityādi vyākhyā . samavāyasyaikatvād dravyatvena guṇakarmaṇoḥ sambandhād
dravyabhāvo dravyatvavat, tayośca svarūpasya guṇatvasya karmatvasya ca hāniriti doṣau, tattvaviśeṣaṇabhedāddhi
tadbhedaḥ syācchatridaṇḍivaditi vaidharmyadṛṣṭāntaḥ, chatraviśiṣṭaśchatrī, daṇḍaviśiṣṭo daṇḍī, na tatheha dravyatvasya
kvacid bhedo'sti .


kāryakāraṇādhārādheyasamavāyāt tau bhaviṣyata iti cet, tayorguṇakarmaṇorguṇakarmabhāvanivṛttau dravyabhāvasambandhe guṇakarmaṇāmanāśrayatvād dravyasya dravyabhāvanivṛttiḥ . kāryakāraṇādhārādheyasamavāyasyaikatvād guṇakarmaṇordravyībhūtatvād guṇakarmabhāvanivṛttau guṇakarmaṇāmanāśrayatvād na dravyaṃ kriyāvadādilakṣaṇaṃ na guṇakarmāṇi
tathālakṣaṇānīti dravyasyāpi dravyabhāvanivṛttiḥ . tathā dravyaguṇa... .... paraspara...
ṣaṭpadārthanivṛttiḥ .

kāryakāraṇetyādi . kāraṇamādhāraśca dravyam, ādheye kārye ca guṇakarmaṇī, tayorbhinnayoḥ kāryakāraṇayorādhārādheyayośca samavāyāt tau guṇakarmabhāvau bhaviṣyata iti cet evaṃ cenmanyase, mā maṃsthāḥ,
atrottaram --tayorguṇakarmaṇorityādi yāvat prathamadravyabhāvanivṛttiriti tāvadupadeśavacanam, uparitano
granthastadvyākhyā, guṇakarmaṇorguṇakarmabhāvanivṛttidvāreṇa dravyasya dravyabhāvanivṛttirākhyāyate . tadyathā--ya
uktaḥ kāryakāraṇādhārādheyasamavāyastasyaivaikatvāt yo dravyabhāvena guṇakarmaṇoḥ samavāyaḥ sa ekastena dravyeṇa 
sambandhāt te guṇakarmaṇī dravyamevaikaṃ karoti, tato guṇakarmaṇī nivartete, tannivṛttau dravyamāśrayyabhāvād
nāśrayo na ca kāraṇaṃ samavāyināṃ guṇakarmaṇāmabhāvāt, tato dravyasya dravyalakṣaṇaṃ nāsti kriyāvad guṇavat
samavāyikāraṇam vai॰ sū॰ 1 . 1 . 14 iti, kriyāguṇābhāvād na dravyaṃ tadvat .
na guṇakarmāṇi tathālakṣaṇānīti,itiśabdo hetvarthe, yasmād na santyeva tādṛglakṣaṇāni
guṇakarmāṇi teṣāmāśrayiṇāṃ samavāyināmabhāvāt tannivṛttau dravyasyāpi dravyabhāvanivṛttiḥ, guṇavat

yacca 'na, bahūnāmekatvāt . bahūnāṃ dravyādīnāmekaḥ samavāyaḥ, na tu dvayordvayoḥ... ... ...
samavāyikāraṇaṃ kriyāvadadravyamanekadravyaṃ vā dravyaṃ syāt, taccetthaṃ nādravyaṃ nānekadravyaṃ sambhavati . tasmād
guṇakarmaṇāṃ guṇakarmabhāvanivṛttau dravyabhāvasambandhe sati guṇakarmaṇāmanāśrayatvād dravyasya dravyabhāvanivṛttiriti
dravyapadārthanivṛttiruktā . athavā tvadiṣṭena dravyatvena sarvagatena sambandhe sati guṇasya karmaṇo vā dravyaṃ dravyatvena
sambaddhamiti dravyībhāvaḥ, tadbhāvād guṇakarmaṇī na dravyāśrite, tato dravyalakṣaṇāyukterdravyabhāvanivṛttiḥ,
kiṃ dravyalakṣaṇamiti cet, ucyate --kriyāvad guṇavat samavāyikāraṇam vai॰ sū॰ 1 . 1 . 14 iti,
tattu kāryakāraṇādhārādheyasamavāyasyaikatvād guṇakarmaṇordravyībhūtatvāt kriyāvadādilakṣaṇaṃ nāsti, yasmād na
tu guṇakarmāṇi tathālakṣaṇānīti guṇasya dravyāśrayyādilakṣaṇatvāt ekadravyādilakṣaṇatvāt karmaṇaḥ .
evaṃ svalakṣaṇābhāvāpekṣā dravyasya dravyabhāvanivṛttirguṇakarmalakṣaṇāyukteriti . tataśca dravyasyāpītyādi āśrayābhāvād guṇakarmābhāvamāpādya āśrayyabhāve'pi dravyasyāśrayasyābhāva iti gatārtham . evaṃ guṇakarmaṇorapi
guṇakarmalakṣaṇāvyavasthānād guṇakarmabhāvanivṛttiruktā veditavyā . evaṃ tāvad dravyaguṇakarmaṇāṃ vyavasthitalakṣaṇābhāvād nivṛttiḥ .
tathā dravyaguṇetyādi . dravyatva-guṇatva-karmatvādīnāmāśrayābhāvādanupapattiḥ sāmānyaviśeṣāṇām . ādigrahaṇāt sattāyāḥ . tad vyācaṣṭe --parasparetyādi bhāvitārthaṃ yāvat ṣaṭpadārthanivṛttiriti .
yaccetyādi . ādhārādheyabhāvena bhede sati saṃyogavad dvivṛttitvāt samavāyasya tataścānityatvaṃ
syāt   iti pūrvapakṣaṃ kṛtvā parihāramāha vaiśeṣikaḥ --na, bahūnāmekatvāt, bahūnāṃ dravyādīnāmekaḥ samavāya iti svarūpavarṇanaṃ dvivṛttipratiṣedhārtham . na tu dvayordvayorityādi saṃyogena vaidharmyaṃ

samavāyasya'   iti, etenāpi saṅkaraprasaṅgastadavastha eva bahūnāmekasamavāyābhyupagamāt . tataḥ ṣaḍapi padārthā nivartitāḥ .
gatārthaṃ yāvat samavāyasyeti . ācārya āha --etenāpītyādi . etenānityatvaparihāravacanenāpi saṅkaraprasaṅgaḥ sāmānyena vyavasthānābhāvāt sarvatra sarvādheyavṛttau sarvābhidhānapratyayasaṅkaraḥ viśeṣya ca padārthalakṣaṇavyavasthānāsambhavāt ṣaṭvadārthanivṛttirvetyādiruktaḥ tadavastha eva dṛḍhīkṛtaḥ, bahūnāmekasamavāyābhyupagamāt, tataḥ saṅkarāduktāt ṣaḍapi padārthā nivartitāḥ, tannivṛttau samavāyyabhāvāt samavāyanivṛtte-
stasyāsataḥ khapuṣpasyeva kuto nityatvamanityatvaṃ vā ?

yattu pratyuktam--na, ādhārādheyaniyamāt . yadyapyekaḥ samavāyaḥ sarvatra svatantrastathāpyādhārādheyaniyamo'sti . katham ? dravyeṣveva dravyatvam, guṇeṣveva guṇatvam, karmasveva karmatvam iti vai॰ sū॰
praśastamati॰ . etadapi pratyuktam... ... ...pratiniyatāni .
yattūcyate--avagamyatāṃ tāvat... ...samavāyaikatve'pyādhārādheyaniyamaḥ syāt  
iti, idamapi svavādavihitottaramārgam . na tu tathā... ... .... sarvatra tāvad
dravyadravyatvādisamavāye dvivṛttitvaṃ sambandhidvayaviśiṣṭābhidhānapratyayatvāt kuṇḍadadhyādisaṃyogavat . dravyaguṇayoḥ... ... .... tathā ca... ...anityataiva .

yattu pratyuktamityādi saṅkaradoṣasya yaduttaramuktam --na, ādhārādheyaniyamāditi . yadyapyeka
ityādi tadvyākhyā yāvat karmasveva karmatvamiti, sarvatra caikaḥ samavāyaḥ ityanena dvivṛttitvaparihāreṇānityatvamapi parihṛtamiti vaiśeṣikaḥ . ācārya āha --etadapi pratyuktamityādi gatārthaṃ yāvat pratiniyatānīti . dvivṛttitvamevāsya iti ca vakṣyati .
yattūcyate--avagamyatāṃ tāvadityādi idaṃ tasya doṣaparihāraprāṇasarvasvamanvayavyatirekābhyāmaniyamātiprasaṅgābhāvabhāvanaṃ gatārthaṃ yāvat samavāyaikatve'pyādhārādheyaniyamaḥ syāditi . atrācārya āha —
idamapītyādi, svavādenaivottaramārgo vihito'sya vacanasya tvayā ihedam vai॰ sū॰ praśastamati॰ ityādinā
samavāyalakṣaṇaṃ vyācakṣāṇena ādhārādheyasambandhajñānalakṣaṇatvāt kāryakāraṇayoścādhārādheyabhāvāt sambandhinoḥ
kuṇḍadadhidṛṣṭāntena ca subhāvito'yamarthaḥ, tenaiva vayaṃ brūmaḥ --na tu tathetyādi, na tu tathā saṅkarābhāvo
ghaṭate uttaraprakāreṇa, kuṇḍadadhisaṃyogadṛṣṭānte yadi dadhimadhūdakādibhirbahubhirādheyaiḥ kuṇḍādhāraḥ saṃyukto bhavati
tataḥ kimiti saṅkaro nāsti ? tathā yadi sarvātmakaḥ samavāyo dravya-guṇa-karma-dravyatva-guṇatva-karmatva-sattādyādhāra eka eva bhavati tadā kimiti saṅkaro na syāt ? nāpi ca dvivṛttitvanivṛttiḥ samavāyasya yataḥ
saṃyogād vaidharmyamucyate tvayā dvayordvayoḥ   ityādinā . tatra sādhanam--sarvatra tāvad
dravyadravyatvādisamavāye dvivṛttitvaṃ tvayaivopavarṇyate, sādhayāmaścaitad dvivṛttitvaṃ sambandhidvayaviśiṣṭābhidhānapratyayatvāt kuṇḍadadhyādisaṃyogavat, yathā kuṇḍadadhnoḥ saṃyoge dadhnā kuṇḍena vā viśiṣṭe
tannimittamabhidhānaṃ pratyayaśca dṛśyate dadhikuṇḍaṃ kuṇḍadadhi veti taddvivṛttitvaṃ ca tathā samavāye'pi dravyaguṇayorityādi dvivṛttivarṇanam . tasmāt tvatpūrvapakṣitadoṣāsaṅgastadavasthaḥ samavāyasyetyata āha --tathā
cetyādi yāvadanityataiveti gatārtham .


yattvidam... ...jñānamityādi, anena svapakṣe pratyakṣavirodha udgrāhyate tvayā,
na hi... ...evaṃ te samavāyaikatve dravyeṣvapi guṇajñānaṃ syād guṇajñānakāraṇatvāt
samavāyasya guṇavat .
ekatve yo'yaṃ dravyasya dravyabhāvena sambandhaḥ sa eva guṇasyāpīti dravyasyāpi
guṇatvam . guṇatvābhisambandhācca tasya dravyabhāvahāniḥ . tasya... ...nivṛttiḥ . tasya
dravyasya guṇabhāvena sambaddhatvād guṇībhūtatvād guṇānāśrayatvādabhāva iti guṇabhāvanivṛttirguṇasya tallakṣaṇānupapatteḥ . kriyāvad guṇavat samavāyikāraṇamiti dravyalakṣaṇam .
dravyāśrayī aguṇavān saṃyogavibhāgeṣvakāraṇamanapekṣa iti guṇalakṣaṇam vai॰ sū॰ 1 . 1 . 14--15 .
tataśca... .... kiṃ kāraṇam ?... ....

yattvidamityādi paroktameva granthamatidiśati yāvajjñānamityādi, dravyādīnāmādhārāṇāṃ dravyatvādibhirādheyaiḥ parasparavyatiriktairviśeṣaṇairniyamo bhavati svatattvānurūpapratyayotpatteriti . atrocyate --anena
svapakṣe pratyakṣavirodha udgrāhyate tvayā . katham ? na hītyādinā bhāvayati, hiśabdo hetvarthe, yasmāt
samavāya ekastasmād dravyādidravyatvādibhiraviśiṣṭatvād vyatireko niyamaśca nāsti, ato dravyeṣveva
dravyam iti jñānaṃ na syāt . tasya vyākhyā --evamityādi, evaṃ te samavāyaikatve dravyeṣvapi guṇajñānaṃ
syādaviśiṣṭatvād guṇeṣviva . apiśabdāt karmasvapi . kiṃ kāraṇam ? guṇajñānakāraṇatvāt samavāyasya, kimiva ? guṇavaditi, guṇeṣviva guṇavat iti sādhanam .
tadeva vyācaṣṭe --ekatve yo'yamityādi yāvad dravyasyāpi guṇatvam . yadi dadhimadhūdakādīnāṃ
kuṇḍasaṅkīrṇānāmaviveke niyamena ayamasyaiva svabhāvaḥ ityaśakyamavadhārayituṃ saṃyoge dadhikuṇḍameva, madhukuṇḍameva, udakakuṇḍameva vā iti ekatvāt saṃyogasya sarveṇāpi sambandhāt, tathātrāpi yo dravyabhāvena
sambandhaḥ sa eva guṇasyāpi iti etasmāt kāraṇāt prāptaṃ guṇatvaṃ dravyasyāpi guṇabhāvaḥ, dravyaṃ guṇo
bhavatītyarthaḥ . guṇatvābhisambandhācca tasya dravyabhāvahāniḥ, evaṃ guṇabhāvāpattau dravyabhāvo hīyata iti
pararūpatāmāpādya svarūpatyāgamāpādayati . tasyetyādi vyākhyānasādhanaṃ yāvad nivṛttiḥ . dravyaṃ guṇabhāvena
sambaddhatvāt tyaktadravyabhāvaṃ guṇavaditi . evaṃ tāvad dravyasya guṇatvāpattirdravyatvatyāgaścānavasthāne .
tasya dravyasyetyādi . tad dravyaṃ guṇabhāvena sambaddhamato guṇībhūtaṃ nāśrayo guṇāntarasyeti, dravyamanāśritasya ca guṇasyābhāvaḥ, tato guṇānāśrayasya dravyasyāpyabhāvaḥ, tadabhāvādasati dravye kasya guṇaḥ ? iti
guṇabhāvanivṛttirguṇasya tallakṣaṇānupapatteḥ . kriyāvat ityādisūtradvayena lakṣaṇaṃ darśayati . tataścetyādyuddiṣṭārthopanayaḥ . kiṃ kāraṇam ? ityādi kāraṇapraśnapūrvake pūrvavadatrāpi dravyatvāpattiguṇatvatyāgau dve anavasthāne .


tathā yo'yaṃ guṇasya karmatvena... ...na guṇakarmaṇī tathālakṣaṇe . tayoralakṣaṇatvādasattvādāśrayatvopalakṣyadravyābhāvaḥ . tadabhāvādāśrayiṇāṃ dravyatvādīnāmapyabhāvaḥ .
evaṃ dvikasaṃyogena caturviśatiranavasthācakrakāṇi bhavanti tathā kāryakāraṇayoḥ... ...
guṇasyetyādeḥ .
nanu sarvagatatvāt samavāyasya svatattvenāpi sambandhāt tattvaṃ sidhyati . nanvata
eva saṅkara ucyate paratattvenāpi sambandhādatattvamapīti .
evaṃ ca svaviṣayasarvagatāni tattvāni samavāyasya sarvagataikatvābhyāṃ sarvagatāni
prāptāni . ato dravyaguṇakarmaṇām... ...karmasu karmajñānam .

tathā yo'yaṃ guṇasya karmatvenetyādi karmaṇā saha pararūpāpattiḥ svarūpatyāgaśca dve anavasthāne
lakṣaṇāyogadvāreṇa savyākhyāne gatārthe yāvad na guṇakarmaṇī tathālakṣaṇe iti lakṣaṇābhāvāpādanam . tayoralakṣaṇatvādasattvāt, tayorguṇakarmaṇoralakṣaṇatvādasattvaṃ khapuṣpavat, tadasattvādāśrayatvopalakṣyadravyābhāvaḥ,
guṇakarmaṇorupalakṣaṇayorāśrayiṇorabhāvādvāśrayo dravyaṃ nāsti auṣṇyābhāve'gnyabhāvavat upalakṣaṇābhāvāt khapuṣpavadvā . tasmiṃścāsati dravye nirāśrayayorguṇakarmaṇorabhāvād dravyasya cābhāvādāśrayiṇāṃ dravyatvādīnāmapyabhāvaḥ, uktaṃ hi --utpannamāśrayamāśrayantyāśrayiṇaḥ   iti .
evametāni dvikasaṃyogena dravyasya guṇena saha karmaṇā ca dve, guṇasya dravyeṇa karmaṇā ca saha dve,
karmaṇo dravyeṇa guṇena ca saha dve, iti ṣaṭ cakrakāṇi . dravyatvena guṇasya karmaṇaśca dve, guṇatvena dravyasya
karmaṇaśca dve, karmatvena dravyasya guṇasya ca dve, iti ṣaṭ . evaṃ dvādaśa cakrakāṇi . evaṃ dravyatvasya karmaṇā
guṇena ca guṇatvasya dravyeṇa karmaṇā ca karmatvasya dravyeṇa guṇena ca ṣaṭ cakrakāṇi . dravyasya guṇatvena karmatvena
ca, guṇasya dravyatvena karmatvena ca, karmaṇo dravyatvena guṇatvena ca ṣaṭ, tānyapi dvādaśa . evaṃ dvikasaṃyogena caturviṃśatiranavasthācakrakāṇi bhavanti . kasmāt ? tathā kāryakāraṇayorityādi yāvad
guṇasyetyāderiti hetuṃ vyākhyātamevopanayati .
āha --nanu sarvagatatvādityādi . samavāyasya sarvagatatvāt svatattvenāpi sambandho'sti, dravyasya
dravyatvaṃ svatattvam, evaṃ śeṣayorapi śeṣadvayam . sarveṇa saha samavāyasadbhāvāt svenāpi tattvena sambandhāt
tadbhāvastattvaṃ dravyabhāvo guṇabhāvaḥ karmabhāvo vā sidhyatīti . atrocyate --nanvata eva saṅkara ucyate
paratattvenāpi sambandhādatattvamapīti . iti hetvarthe, yasmāt paratattvenāpi sambandhastasmāt tadbhāvo'pi
atadbhāvo'pīti saṅkaradoṣāvimokṣaḥ, apiśabdena tvaduktenaiva samarthitatvāt . kiñcānyat, doṣopacayaśca, evaṃ

yadapi uktaṃ... ... ...tadapi naiva, kuṇḍadadhyādhārādheyabhāvasamavāyānāmapyekatvāt . samavāyanimittasya tattvasya svavṛttipratilambhādeva lokasiddhivad bhedabhāvāt kārakaśaktita eva tu kuṇḍadadhnoḥ saṃyogaikatve'pyādhārādheyaniyamaḥ . yathā
ca svaviṣayetyādi . svaviṣayasarvagatāni hi tattvānīṣyante tatsamavāyasya sarvagataikatvābhyāṃ tānyadhunā sarvagatāni
prāptāni, tato'bhyupagamavirodho jāyata iti śeṣapadārthābhāva ucyate, ato dravyaguṇakarmaṇāmityādi prāktana
eva grantho yāvat karmasu karmajñānamiti . tatra vyavasthitalakṣaṇānāmabhāvāt iti lakṣaṇābhāvadvāreṇa nirākaraṇam, iha tu vyavasthitānāmabhāvāt iti saha tattvairlakṣaṇaiśca teṣāṃ nirākṛtatvāditi viśeṣaḥ ādheyajñānabhedanimittaniyamanirākaraṇadvāreṇa ceti .
yadapītyādi . yadapi pareṇoktaṃ yathā kuṇḍadadhisaṃyoge dadhyevādheyam, kuṇḍamevādhāraḥ iti niyamastathā
dravyamevādhāro guṇakarmādyevādheyam, dravyaguṇakarmāṇyevādhāro dravyatvaguṇatvakarmatvānyevādheyāni iti, tadapi
naiva, kuṇḍadadhyādhārādheyabhāvasamavāyānāmapyekatvāt, tatrāpi tvanmatenādhārayoḥ kuṇḍadadhnorādheyayośca
kuṇḍatvadadhitvayostayostattvayordravyatvādīnāṃ ca tattvānāṃ ye samavāyāsteṣāmapyekatvāt samavāyibhedopacaritabhedānāmāñjasyenaikatvāt pūrvoktavidhinā tadavasthaḥ saṅkaradoṣaḥ .
yadyasaṅkareṇa niyamena cārthaḥ vayameva spaṣṭataraṃ brūmaḥ, tadyathā --samavāyanimittasyetyādi . samavāyasya
yad nimittaṃ tattvaṃ kuṇḍadadhnoḥ kuṇḍatvaṃ dadhitvaṃ ca tasya svata evātmapratilambhaḥ, tayośca lokasiddhivad

tvamevāttha na samānatvāt  iti tathehāpi samānamuttaram--samavāyaikatve'pi
kārakaśaktereva niyamabhedaḥ .... ... ...kasmiṃścideva .
yattūcyate--vyaṅgyavyañjaka... ...na saṅkaraprasaṅgaḥ   iti, etacca vyaṅgyavyañjaka
...asaṅkaraḥ syādevam . samavāyasya... .... tathā yadi ya eva... ...guṇakarmabhāvavinivṛttiriti sarvaṃ sarvavikalpaṃ prapañcanīyaṃ yathāsvārtham .
bhedaḥ svavṛttipratilambhādeva, tvanmate'pyākāśakālayoriva dadhikuṇḍayorlokena pratipanno bhedo nārthāntarāt
tathā tato vayamapi lokaviruddhaṃ mā vocāmeti lokasiddhivad bhedabhāvāt kārakaśaktita eva tu pratipadyate
bhedasiddhiṃ saṃyogapariṇāmakṛtaṃ sadapyaikyamanādṛtya tayoḥ saṃyogaikatve'pyādhāraśaktiḥ kuṇḍasya ādheyaśaktirdadhna iti niyamamasaṅkīrṇamācakṣmahe . asyārthasya bhāvanāgrantho gatārtho yāvadādhārādheyaniyama iti .
avaśyaṃ caitadevam, tvayā samavāyamapi kalpayitvaitadeva pratipattavyam; tvadvacanaprāmāṇyādeva . yathā tvamevāttheti saṃyogaikatve'pi kārakaśaktita eva kuṇḍadadhnorādhārādheyaniyamo bhinna ityuttaramāttha . kiṃ taduttaramiti cet, ucyate --na, samānatvāditi, tathehāpi samānamuttaram --samavāyaikatve'pi kārakaśaktereva niyamabhedaḥ . tadvyākhyā gatārthā yāvat kasmiṃścideveti .
yattūcyate--vyaṅgyavyañjaketyādi . vyaṅgyavyañjakatvabhedāt dravyadravyatvādīnāṃ bhedo ghaṭapradīpavaditi
parihārāntaraṃ gatārthaṃ yāvad na saṅkaraprasaṅga iti vaiśeṣikasya . ācāryavacanaṃ tu etacca vyaṅgyavyañjaketyādi, syādetadevam yadi dārṣṭāntikasya dravyadravyatvādervyaṅgyavyañjakabhāvaḥ pradīpaghaṭadṛṣṭāntavat pṛthak
siddhaḥ syāt, na tu tadātmabhedaniyamaḥ siddhaḥ, siddhe hi tadādhārādheyabhedaniyamo'pi syāt, tadarthodbhāvanaṃ
yāvadasaṅkaraḥ syādevamiti . tasya hetorasiddhipratipādanārthaṃ cāha --samavāyasyetyādi, uktottaramevaitat,
ādhārādheyabhedaniyamābhāvasya tulyatvād dṛṣṭāntasādharmyaṃ na bhajata etaditi prāg vistareṇa vyākhyātārthatvāt . tadeva smārayati --tathā yadi ya evetyādi yāvad guṇakarmabhāvavinivṛttiriti sarvaṃ sarvavikalpaṃ
prapañcanīyamiti pūrvoktārthātideśaḥ . ā kutaḥ ? iti cet, ucyate--asmād granthāvadheḥ . yathāsvārthamiti yo yaḥ svārtho yathāsvārthaṃ dravya-guṇa-karma-dravyatva-guṇatva-karmatvasaṃyogāvyavasthānacakrakāṇyeva vyākhyeyāni pūrvavaditi .


yat punaridamāśaṅkitaṃ samavāyaikatvaṃ pañcatvavyavahāreṇa virudhyate  iti,
tadevameva .
yat punaridaṃ pratyucyate--na, āśrayaviśeṣād bhāvavat... ...tathā samavāyaikatve'pi... ...
...bhaviṣyati   iti, idaṃ nirmūlameva vyaṅgyasyādhārasya vā'niyamāt kutastadvyaṅgyo vyañjako vādheyo'rthaḥ ? kuto vāśrayāṇāṃ vaicitryam ? ajalacandravadekatvāt
samavāyasya bhāvasya ca jalacandreṇa sādharmyābhāvāt kuto nānātvopacāraḥ ? bhāvo
vā kutaḥ ?
evametadubhayamubhayabhāk . sāmānyaṃ bhāvaḥ prakṛtyarthaḥ, yat tat tena bhūyate sā
sattā, viśeṣo'pi pratyayārthaḥ saḥ .

yat punaridamāśaṅkitamityādi . samavāyaikatvaṃ pañcatvavyavahāreṇa virudhyate iti yadāśaṅkitaṃ
tvayā tadevameva mamāpi pratibhāti virudhyata eveti .
yat punaridaṃ pratyucyate tasyāśaṅkitasyottaraṃ vaiśeṣikeṇa --na, āśrayaviśeṣād bhāvavadityādi,
dravyādisadbhāvatrayaṃ dṛṣṭāntaḥ, pratidṛṣṭāntaśca jalacandraḥ, tathā samavāyaikatve'pītyādi dārṣṭāntikaṃ gatārthaṃ
yāvad bhaviṣyatīti . asyottaramāhācāryaḥ --idaṃ nirmūlameva, vyaṅgyasyādhārasya vā'niyamāt pūrvoktādāśraya evāsiddho vyañjako vyaṅgyo vā tvadiṣṭaḥ, kutastadvyaṅgyo vyañjako vādheyo'rthaḥ ? kuto vāśrayāṇāṃ
vaicitryam, samavāyaikatve ṣaṭpadārthanivṛtteḥ subhāvitatvāt ? ajalacandravad vyomacandravadekatvāt samavāyasya bhāvasya ca sattākhyasya jalacandreṇa saha sādharmyābhāvāt kuto nānātvopacāraḥ, chāyāmātratvācca
jalacandrasyābahutvādvā ? bhāvo vā kutaḥ, bhāvo'pi dravyādivyatirikto nāstyevaikaḥ tanmūlatvādvivādasya
ityalamativikāśinyā saṅkathayā .
evaṃ svabhāvasat-sambandhasadvastubhāvabhedavādivaiśeṣikamatanirākaraṇaprapañcenaitadāyātamiti tad darśayati --evametadityādi ubhayamubhayabhāk ityasya nayasya svarūpam, yat tat sāmānyaṃ tadapi vidhīyate niya-
myate yo'pi viśeṣaḥ so'pi vidhīyate niyamyate ceti . tad vyācaṣṭe'kṣarārthaṃ pradarśayan prakṛtipratyayārthābhyām —
sāmānyaṃ bhāvaḥ prakṛtyarthaḥ, tad darśayati --yat tat tena bhūyate sā sattā, bhū sattāyām pā॰ dhā॰ 1
iti pāṭhāt sāmānyam, tat kiṃ prakṛtyarthamātrameva ? na ityucyate, viśeṣo'pi pratyayārthaḥ sa tasyaiva
bhavitṛtvavācipratyayārthatvāt sa eva prakṛtyarthaḥ pratyayārtho'pītyuktaḥ . yo'sau bhavati kartṛvācipratyayārthaḥ sa
viśeṣaḥ sāmānyamapi bhavati sattā bhāvaḥ bhavanātmakatvāt bhavanaṃ sāmānyamantareṇa tasyākartṛtvādabhavitṛtvāt
sa eva pratyayārthaḥ prakṛtyarthānatikrameṇa vṛtta iti .


sāmānyaṃ pravṛttiḥ vidhirbhāvaḥ . viśeṣo'pi... ...niyamo'bhāvaḥ . etadubhayaṃ
pūrvavadekatvamanāpadyamānaṃ sāmānyaṃ viśeṣaśca bhavataḥ . pravṛttau nivṛttiḥ... ...yena...
yathā... ...yena hi... .... yadi asya... ...khapuṣpavat .
evaṃ dravyakṣetra... ... ...sadasattvam . pratisvaṃ ghaṭādi mṛdādi kāraṇamapekṣate
nirviśeṣatve...iti svāvayavabhedeṣu sadasattvena vṛttiḥ . tadbhāvābhāvātmako ghaṭa iti

syānmatam--vidhividhinayamatavadekatvāpattiḥ sāmānyaviśeṣayoriṣṭā, saiṣā tvaduktanyāyenaivaṃ tvekatvāpattirapīti sā mā bhūt iti sarvavikalpabhāvaikatvavyudāsena viśeṣalakṣaṇamanayoḥ paryāyādibhirvibhaktaṃ
vaktukāma āha --sāmānyaṃ pravṛttirityādi yāvad vidhirbhāva iti tathā viśeṣo'pītyādi yāvad
niyamo'bhāva iti dvāvetau bhāvābhāvau paryāyabhedāt . etadubhayaṃ pūrvavad vidhividhyaravikalpapuruṣādivādavat ekamevedam ityevaṃvidhaṃ bhāvamanāpadyamānaṃ sāmānyamapi sāmānyaṃ viśeṣaśca bhavataḥ viśeṣo'pi
viśeṣaḥ sāmānyaṃ ca bhavata iti .
tad darśayati --pravṛttau nivṛttirityādi, ubhayamanyonyāvinābhāvi bhāvo vastvityarthaḥ . bhāvābhāvarūpaṃ bhavanaṃ sad vastu, tasya sato bhāvaḥ sattā, yat satā bhūyate satataniyameneti prakṛtipratyayārthayorubhayorubhayaṃ niyamo vidhiśca . tāveva darśayati yena iti pratyayārthaṃ yathā iti prakṛtyarthaṃ ca, yena hītyādi
kartrā kriyāyāṃ niyatena niyatāyāṃ bhavanamāha . yadi a ?syetyādi anyathāniṣṭāpādanaṃ yāvat
khapuṣpavaditi bhavananiyamena ātmalābho bhavata uktaḥ, tataścāvaraṇena bhavitṛniyamena bhavanātmalābha ityetadubhayamubhayatra vidhirniyamaśceti sāmānyenoktam . viśeṣyāpi vakṣyati .
evaṃ dravyakṣetretyādi yāvat sadasattvamiti . dravyato ghaṭo bhavannātmānuvṛttyā paṭādivyāvṛttyā
ghaṭāntaravyāvṛttyā ca bhāvābhāvātmabhyāṃ bhavati . kṣetrato gṛhe ghaṭo na bahirna maṃnaya ? iti svakṣetre bhavan
parakṣetre kṣetrāntare cābhavan bhavati . kālato vartamāne kāle bhavannatītānāgatayoḥ kālāntarayorabhavan
śivakastūpakādibhiḥ pūrvairuttaraiśca kapālādibhirabhavan śivakāvasthāyāmeva vā piṇḍastūpakābhyāṃ pūrvottarābhyāmabhavan śivakatvena bhavan bhavati ityucyate . athavā bhāvataḥ śivakādibhirākārairdharmairvartamānairyurayu ?gapadbhāvibhiryugapadbhāvibhiśca rūparasādibhirbhavan bhāvāntarairupayogādibhiścābhavan bhavatīti
sadasattvam, evaṃ sarvabhāvānāṃ bhāvā-'bhāvātmakatvam .


tadabhāve na bhavati bhāvābhāvabhāva eva ca bhavati . tathā ghaṭapaṭādidravyakṣetrakālabhāvabhāvābhāvasattāyā ghaṭasāmastye'pi na kaścid viśeṣaḥ, vastutvāt,
asāmastyavat . yathaiva... ... ...guṇāvṛttyanāvṛttibhedeṣu . vivakṣayā vaiṣa viśeṣa
ubhayorapi tattvāt .
tathā ghaṭastāvadastyeva kriyāguṇavyapadeśavattvāt paṭarathavat, sarvasarvasamavāyāsattvād yogyasyaiva yogyeṣu samavāyāt, yathā rūpe ghaṭaḥ, tathā rasādiṣvapi bhāvanīyaṃ

athavā pratipattivavastupravṛtteḥ vastuni vastuni vṛttiḥ ? . pratisvaṃ ghaṭādi mṛdādi kāraṇamapekṣate, ādigrahaṇāt paṭādi tantvādyapekṣate, nirviśeṣatva iti kāraṇāntarānapekṣatvāt svakāraṇāpekṣatvācca bhāvābhāvatvenāviśeṣaḥ, kaṇṭhaḥ svenātmanā bhavati kapālādyātmanā na bhavati, kapālāni svātmanā
bhavanti na kaṇṭhādyātmaneti bhāvābhāvādyātmanā parasparataścāsatsu satsu ca bhedaṃ bhedaṃ prati vṛttatvāt iti
svāvayavabhedeṣu sadasattvena vṛttiḥ . tasyārthasya bhāvanā --tadbhāvābhāvātmako ghaṭa iti tadabhāve na
bhavati bhāvābhāvābhāve na bhavati bhāvābhāvabhāva eva ca bhavati tadbhāva eva bhavatītyarthaḥ .
etasyaivārthasya bhāvanārthaṃ sādhanamāha --tathā ghaṭapaṭādidravyakṣetrakālabhāvabhāvābhāvasattāyā
ghaṭasāmastye'pi na kaścid viśeṣa iti pratijñā . ghaṭapaṭaghaṭāntaretyādidaṇḍakoktārthacāturvidhyasya
sadasattvamasāmastyena bhāvitam, sāmastye'pi tatheti sādhyārthaḥ . vastutvāditi hetuḥ . asāmastyavaditi
dṛṣṭāntaḥ . yathaivetyādi cāturvidhyena dṛṣṭāntavarṇanā gatārthā yāvad guṇāvṛttyanāvṛttibhedeṣviti . dviguṇatriguṇakṛṣṇaśuklatvādirāvṛttiḥ, śuklaḥ kṛṣṇa ityanāvṛttiḥ . tatraikaguṇasattvaṃ dviguṇāsattvam, dviguṇasattvamekaguṇāsattvam, śuklasattvaṃ kṛṣṇāsattvam, kṛṣṇasattvaṃ śuklāsattvamityādi .
bhāvābhāvātmakatvāviśeṣe sāmastyāsāmastyaviśeṣaḥ ka iti cet, ucyate --vivakṣayā vaiṣa viśeṣa
ubhayorapi sāmastyāsāmastyayoḥ . kasmāt ? tattvāt, tadbhāvastattvaṃ bhāvābhāvatvam, tasmāt tattvāt
bhāvābhāvatvād vivakṣāviśeṣādevaiṣa viśeṣaḥ samasto ghaṭaḥ, asamastaḥ kaṇṭhakapālādiḥ ityādi prāguktaṃ
cāturātmyam, sakalādeśavaśād vikalādeśavaśācca pratipādanopāyatvāt evaṃ bhāvābhāvātmakatvaṃ sarvasya
sakalādeśena bhāvitam, vikalādeśena pratyekaṃ bhāvayiṣyāmaḥ .
tatra bhāvātmakatvaṃ tāvat --tathā ghaṭastāvadastyeva kriyāguṇavyapadeśavattvāt, udakādyāharaṇaṃ
kriyā, guṇo rūpādi, vyapadeśo liṅgaṃ heturapadeśaḥ liṅgam ityādiśabdo vā . paṭarathavaditi bhāvātmakatve
dṛṣṭāntaḥ khapuṣpavailakṣaṇyena . vaidharmyeṇa sarvasarvasamavāyāsattvāditi bhāvanāhetuḥ, na hi sarvaṃ sarvatra samavaiti tantuṣu ghaṭaḥ kapāleṣu vā paṭaḥ, tasmāt sarvasarvasamavāyāsattvād yogyasyaiva yogyeṣu samavāyāt


pratyekaṃ sattvāt . atha punarevaṃ na syāt tato'sāvasannevāpadyeta sikatāsviva tailam .
na ca tathā sthitau ghaṭo na bhavati, rūparasayorghaṭabhāvāt .
nanu ghaṭa... ... ...pṛthivyapi mṛdādiḥ, itarathā nirmūlatvāt . tathā ca ekabhavanātmakatvāt ghaṭaghaṭasvātmavat tadviśeṣa eva viśeṣo nābhāvaḥ pṛthivīsāmānye
satyeva ūrddhatvavistṛtatvādiḥ .
astyeva iti vartate, yathā rūpe ghaṭaḥ guṇasamudāyavādadarśanena, rūpaṃ vā iti guṇamātravāde tadādhāro
vā ityavayavivāde yathā rūpe ghaṭo'styeva ityādi tathā rasādiṣvapi bhāvanīyamekaikasmin vṛttatvāt .
atha punarevaṃ na syāt paṭarathādisādharmyeṇa khapuṣpavailakṣaṇyena vaikaikasmiṃstileṣviva tailaṃ tato'sāvasannevāpadyeta, kimiva ? sikatāsviva avidyamānaṃ yathā sikatāsu pratyekaṃ samudāye'pi tailaṃ
nāstyeva tathā ghaṭo rūpādāvekaikasminnasattvādasannāpadyeta, aniṣṭaṃ caitat . evaṃ sāmastyena ghaṭādyastitvaṃ
rūpādīnāṃ pratyekaṃ sattvāt, itarathā rūpavad raso'pi rūpaṃ syāt svarūpāsattvāt, na ca rūpavad raso'pi
rūpaṃ bhavati rūpaṃ vā rasavad raso bhavati dṛṣṭaviruddhatvāt . yasmād rūpameva rūpaṃ rasa eva raso bhavati netarabhāvamāpadyate tasmādrūpādayaḥ santi .
evaṃ tarhi rūpādimātratvād na ghaṭa iti syādāśaṅkā, sā mā bhūt, na ca tathā sthitau ghaṭo na
bhavati . yathā parasparavyāvṛttātmatve satyapi rūpādayo bhavantīti sthitiḥ, tathā sthitau evaṃ sthite tathā
ghaṭo'pi bhavati, na na bhavati, rūparasayorghaṭabhāvāt tayoritaretarābhūtayoreva ghaṭatvāt tayorādhārabhūtayorvā ghaṭatvāt . tadupanayati --asāmastyena vā bhāvābhāvātmaka eva ghaṭa iti .
nanu ghaṭetyādi vaiśeṣiko viśeṣaṃ bhāvātmakameva vāñchan vyāvṛttyātmakaṃ viśeṣaṃ nirākurvannāha .
yathā rūpādiṣvādhāreṣu ghaṭo bhavati rūpādaya eva vā siddhāntāntaradarśanena ghaṭo na nirmūlastathā pṛthivyapi
mṛdādiḥ mṛdaśma-sikatā-loṣṭa-vajra-vṛkṣa-gulma-latā-'vatāna-vīrudādiṣu tadātmikā, tasyā eva te viśeṣā
rūpādaya iva ghaṭasya nābhāvo viśeṣaḥ, itarathā nirmūlatvādabhāvaviśeṣatve ghaṭasya rūpādīnāṃ cāsattvamāpannaṃ
khapuṣpavat, na ca tadiṣṭam . evaṃ nyāyād rūpādayo mṛdādayaśca ghaṭasya pṛthivyāśca viśeṣo bhāva ityuktam .
tathā cetyādi bhāvaviśeṣatvabhāvanāgrantho yāvad vistṛtatvādiḥ . ekabhavanātmakatvāditi hetuḥ
ekameva bhavanamekasyaiva vā bhavanamātmā'sya iti vigrahaḥ, yadekabhavanātmakaṃ tad nābhāvaviśeṣaḥ . dṛṣṭāntaḥ —
ghaṭaghaṭasvātmavat, yathā ghaṭa eva ghaṭasvātmā, nānyat khapuṣpādyasat . syānmatam--aviśeṣastarhi prāpta

naikabhavanātmakatvaṃ pṛthivībhūterapi, tasyā api bhāvābhāvātmakatvāt . nanu
pṛthivyapi udakādi na bhavati .
na, uktopanyāsavad dravyam iti bhavanāt . nanu dravyamapi guṇaḥ iti na
bhavati .
na, sat iti bhavanāt . yadi sat ityeva bhavati kena viśeṣahetunā sadeva
sarvam iti bhavati, na dravyameva iti ? yatastu... ... ...yathā tantuṣu paṭaḥ .
yadyevam, tarhi bhavati ityukte'pi na bhavati nārthaḥ ityevoktaṃ bhavati
ekabhavanātmakatvād mṛdādirūpādīnāṃ ghaṭaghaṭasvātmavat, aniṣṭaṃ caitaditi . atrocyate --na caivamaviśeṣaḥ,
ghaṭasvātmana eva deśakālarūpādiviśeṣavadātmanyeva bhāvaviśeṣadarśanāt . ata āha --tadviśeṣa eva viśeṣo
nābhāvaḥ . ko'sau pṛthivyādiviśeṣa iti cet, ucyate --pṛthivīsāmānye satyeva ūrddhatvavistṛtatvādiviśeṣo nābhāvaḥ, tathā ghaṭo'pi mṛdekabhavanātmakākāraviśeṣo bhāva eva na paṭādyabhāva iti .
atrācārya āha--tvadabhimataṃ naikabhavanātmakatvaṃ pṛthivībhūterapi, kuto ghaṭaghaṭasvātmanaḥ ? kasmāt
tasyā api pṛthivībhūteḥ bhūmibhavanasya bhāvābhāvātmakatvāt . tannidarśayati --nanvityādi, pṛthivībhavanamudakāgnyādyabhavanam, etadevāsya mūlamabhāvaviśeṣabhavanam, tanmūlatvāt kimityasyāsattvāpattiḥ ? evamabhāvaviśeṣarahitabhāvaviśeṣasiddhau māṃ prati na kiñcid nidarśanamastītyabhiprāyaḥ .
para āha --na, uktopanyāsavad dravyam iti bhavanāt, pṛthivī dravyabhavanāvinābhāvenaiva
bhavati, pṛthivyudakādi pṛthivyudakādiṣu vā dravyam, itarathā nirmūlatvādityādiḥ sa eva grantho yathāyogaṃ
vācyaḥ . atrottaram --nanu dravyamapi guṇaḥ iti na bhavatītyabhāvāvinābhāvibhavanavacanam .
na, sat iti bhavanāditi sattvabhavanavyāptyā bhāvasyaiva viśeṣa iti pūrvavat . abhāvavādyāha —
yadi sadityādi, aniṣṭāpādanamukhenāsadvādasamarthanamidam . yadi sat ityeva bhavati sattvāviśeṣād
dravyaguṇakarmaṇāmavyatirekāt paryāyamātratve kena viśeṣahetunā sadeva sarvam iti bhavati, na
dravyameva iti ? dṛṣṭaṃ cedam, dravyameva na bhavati, guṇakarmaṇorapi sadbhāvāt . guṇakarmābhāvād dravyaṃ
saditi bhavati, guṇakarmaṇī ca tadabhāvāt satī bhavataḥ . na ca dravyādivyatirekeṇa sad nāma kiñcidasti
ityuktatvād dṛṣṭaviruddhamucyate tvayeti . atra vayaṃ brūmaḥ --yatastvityādi caṭakamarkaṭikayā abhāvāvinābhāvibhāvapratipādanaṃ yathā tantuṣu paṭa iti gatārtham .
evaṃ tāvad bhāvaikāntapakṣavyāvartanadvāreṇābhāvasahito bhāva uktaḥ, ataḥ paramabhāvaikāntapakṣavyāvartana-
dvāreṇa bhāvasahita evābhāva ityetat pratipādayiṣyate --yadyevamityādi abhāvaikāntavādinaṃ bhāvaikāntavādī


parito bhavanābhāvāt khapuṣpavat . nanu paritaḥ paṭādāvabhavanneva kaṭaḥ sidhyati . nanu
paritovacanena svātmano'pyabhavanamuktaṃ bhavati . tathā... ...asattvaṃ pakṣadharmo'narthatvaikānte, paṭaḥ kaṭādirna bhavati nāpi rūpādiḥ .
nanu parito'pyabhavanameva sādhayati bhāvamapi . kaṭo'pi kaṭa iti bhavanneva
ghaṭapaṭau na bhavati .
na, guṇaḥ ityabhavanāt . nanu guṇo'pi guṇaḥ iti bhavanneva kaṭapaṭau na bhavati .
na, dravyam ityabhavanāt . yadi na bhavatyeva... ...ghaṭa iti bhavati .
nanvevam... ... ...parasparāvabaddhanaudvayavat . na, vyavasthitopakārisvarūpatvāt,
upālabhate, yadi ghaṭo bhavati ityukte'pyabhāva evokto bhavati paṭo na bhavati iti tarhi bhavati
ityukte'pi na bhavati nārthaḥ ityevoktaṃ bhavatīti prāptam . sādhanamapyatra parito bhavanābhāvāt
khapuṣpavaditi . syānmatam --nanu paritaḥ paṭādāvabhavanneva kaṭaḥ sidhyati, tasmādanaikāntika iti
cet, na, vipakṣābhāvāt, nanu paritovacanenetyādi, paritovacanaṃ sarvatrārtham, tena svātmano'pyabhavanamuktaṃ bhavati, tasmād nānaikāntikatā . tathetyādirasya nyāyasya prāptipradarśanārtho daṇḍako yāvadasattvaṃ
pakṣadharmo'narthaṃtvaikānta iti prāgvyākhyāto'rthaḥ kaṇṭhaḥ kapāle nāstītyādi, tasya nidarśanam paṭaḥ
kaṭādirna bhavati nāpi rūpādiriti, aniṣṭaṃ caitat .
atra bhāvābhāvavādī uttaramāha --nanu parito'pyabhavanameva tvaduktaṃ sādhayati asmadiṣṭaṃ
bhāvamapi, tadyathā --kaṭo'pi kaṭa iti bhavanneva ghaṭapaṭau na bhavati, ghaṭatvapaṭatvādyabhāvaḥ kaṭasya
kaṭātmabhavanāvinābhāvīti bhāvabhavanād na mucyate . itara āha--bhavan na, guṇa ityabhavanāt, atrāpi
guṇābhāvānuviddha eva kaṭabhāvaḥ guṇatvenābhavanāt . nanu guṇo'pītyādi guṇa iti vidhinā bhavanneva kaṭa
iti na bhavati viśeṣeṇa niyamena vyāvṛttyeti .
itara āha --na, dravyam ityabhavanāt, atrāpi dravyābhāvānuviddhastvadabhimato guṇabhāva iti .
atrocyate --yadi na bhavatyevetyādi caṭakamarkaṭikayā dravyaguṇayorbhāvābhāvatvamāpādya kaṭāderdravyaviśeṣasyāpādayati gatapratyāgatanyāyena, tato ghaṭasyāpi yāvad ghaṭa iti bhavatīti . evamekāntabhāvābhāvavādinoḥ parasparakṛtacodyadvayaparihāraḥ . evameva bhāvābhāvavādinaṃ pratyapi tadviparyayeṇetarabhāvanayā ekāntavādināṃ
vidhyādinayānāṃ mateṣu parihāraḥ kāryaḥ . athavā taccodyasyātrāvakāśa eva nāsti, tenāpi ubhayobhayanayena
sarvaikāntavādināṃ sunivartitatvāt sakalavikalādeśābhyāṃ bhāvābhāvatvasiddheriti .
nanvevamityādi idamapyanyaccodyaṃ vikalādeśapakṣe ubhayobhayavādinaṃ pratyaniṣṭāpādanaṃ sādhanena gatārthaṃ

dhṛtyādivṛttajagadavasthāvat . pṛthivyādīnāmanityatve'pi arthabhavanāvicchedād vyavasthitopakāritvaṃ siddhamanavasthānābhāvaśca svatvaparatvābhyāṃ tathā bhāvābhāvayoḥ .
yadi tu bhāvābhāvayorna parasparāvabaddhatvaṃ tataḥ paṭasyābhāve ghaṭabhāvābhāvaḥ
bhāva eva abhāvatulyatvāt, paṭavat . yadi vā... ... ....
nanu tasya sākṣādevābhavanamubhayataḥ . nanvata evedam... ...dravyāditvena ca .
yadi tvasau paṭaḥ paṭatvadravyatvābhyāṃ na bhavet, na paṭo bhavet, paṭatvadravyatvābhyāma-
yāvat parasparāvabaddhanaudvayavaditi pūrvapakṣaḥ . atrocyate--tad na, vyavasthitopakārisvarūpatvāt
dhṛtyādivṛttajagadavasthāvaditi sādhanenānavasthādoṣaparihāraḥ . nityatve pṛthivyādīnāṃ vyavasthitatvaṃ parasparopakāritvaṃ ca dhṛtisaṅgrahapaktivyūhāvakāśadānakriyābhiḥ siddham, tato'navasthā naivāstītyatra kā cintā ?
kintu anityatve'pyarthabhavanāvicchedāt satatabhavanasyāvicchedād bhāve vyavasthitopakāritvasya dhṛtyā
bhūmiritareṣāmātmanaścopakurute jalaṃ saṅgraheṇa agniḥ paktyā vāyurvyūhena sarveṣāmavakāśadānādākāśamityavasthitopakārisvarūpatvaṃ siddhamanavasthānābhāvaśca, akṣarārtho bhāṣye gamitaḥ, svatvaparatvābhyāmiti svarūpasiddhau
pararūpasiddhau ca teṣāṃ parasparāvabaddhatve satyapyanavasthā nāsti, tathā bhāvābhāvayoriti, yo'sau bhavati ghaṭaḥ
sa paṭo na bhavati, yadasau paṭo bhavati tad ghaṭo na bhavati, ghaṭo bhavanneva paṭo na bhavati, paṭo bhavanneva
ghaṭo na bhavati, tathā bhavati na bhavati cetyapi jñeyam, parasparāvabaddhavyavasthitopakārisvarūpatvād nānavastheti .
yadi tvityādi parasparāvabaddhabhāvābhāvatvābhāve dvayorapyekāntapakṣayordoṣābhidhānam . paṭasyābhāve
ghaṭabhāvābhāvastvadiṣṭavighātyāpadyate, ko'sau ? bhāva eva, kasmāt ? abhāvatulyatvāt paṭavadityabhāvaikāntapakṣe doṣaḥ . bhāvaikāntapakṣe'pi yadi vetyādi ghaṭapaṭādisaṅkīrṇatā doṣaḥ .
evamantaritadravyatvasattvādiguṇatvādisāmānyaviśeṣābhyāṃ bhāvābhāvātmakatā, nāntaritābhyāmeva, kiṃ
tarhi ? nanu tasya sākṣādevābhavanamubhayataḥ, sāmānyato dravyatvena svena viśeṣato'nyadravyatvena paṭagatena
guṇatvena ca ghaṭasyābhavanāt, tathā tadviparyayeṇa paṭasya, paṭaghaṭagatayośca dravyatvayorbhedāt tadbhedavat tadvyatiriktadravyatvasyābhāvāt . nanvata evedamityādinā bhāvayati yāvad dravyāditvena ceti . ghaṭo guṇatvena
paṭadravyāditvena ca sākṣānna bhavati ghaṭadravyatvena bhavati, paṭaḥ paṭadravyatvena sākṣād bhavati guṇatvena ghaṭadravyatvena ca sākṣānna bhavatīti bhāvābhāvātmakatvamevānayoḥ .
yadi tvasāvityādi aniṣṭāpādanasādhanamabhyupagame, yadi paṭaḥ paṭatvadravyatvābhyāṃ na bhavet, na paṭo

bhavanāt, ghaṭavad guṇavadvā . yatastu... ...tata evetarābhyāṃ bhavati nīlotpalādivat .
atastvanyathā... ...khapuṣpavat .
kālato'pi ca... ... .... na yathā lokavādaḥ--palālamagnirdahatīti . yadi
tad dahyate eva,... ....... ...bhasmīkaraṇānupapatteḥ pūrvavat . deśaḥ palālasya dahyate
tathāpi... ...deśasyāpi bhasmīkaraṇānupapatteḥ . athākāśavyatireka... ... ...tadapi
na... ... .... tathā ghaṭo na bhidyate kvacit .
bhavet paṭatvadravyatvābhyāmabhavanāt ghaṭavad guṇavadvā, ghaṭo guṇo vā naiva na bhavet tata eva tadvat . evaṃ
ghaṭaguṇayorapi sādhanābhyāmaniṣṭamāpādyam . etasyārthasya bhāvanā --yatastvityādi yāvat tata evetarābhyāṃ
bhavatīti . avaśyaṃ caitadevam, anvayavyatirekābhyāmarthasyāvadhāraṇe prayogasya sāphalyāt . tadyathā nīlotpalādivat, siddhe sati ārambho niyamārthaḥ, yathā raktanīlatvayoḥ siddhayoranyatarābhāvenānyatarabhāvena
cotpalaṃ niyamyate raktameva, nīlameva vā iti tathā ghaṭaḥ paṭa iti veti . tadarthabhāvanā bhāṣye'nyatarābhāvābhāve'nyatarabhāvābhāve ca sato'pyabhāvaprasaṅgāpādanadvāreṇa lokaprasiddhyanupātena kṛtā . etasya nyāyasyānabhyupagame dvayorapyabhāvaḥ, taddarśayati --atastvanyathetyādi aniṣṭāpādanasādhanaṃ gatārthaṃ yāvat khapuṣpavaditi . evaṃ dravyato bhāvābhāvātmakatā vyākhyātā .
kālato'pi cetyādi, vināśotpādayorekakālatvāt piṇḍaśivakādīnāṃ piṇḍo na bhūtaḥ śivako
bhūta ityekameva bhūtamabhūtaṃ ca kālabhedāt . atītānāgatābhyāṃ vṛttibhyāmasaṃsṛṣṭatattvā śivakāditā vartamānaikakālā . na yathā lokavāda iti avijñātārthatattvo loko mithyā brūta iti vaidharmyodāharaṇaṃ palālamagnirdahatīti, etat svavacanānumānapratyakṣaviruddhaṃ vacanamiti . tad bhāvayati --yadi tad dahyata evetyādi
yāvad bhasmīkaraṇānupapatteḥ pūrvavat palālakālavat, kālasya bhinnatvābhyupagamāt . paraḥ parihāraṃ
manyeta --deśaḥ palālasya dahyate sa ca palālameveti . tasyottaram --tathāpītyādi gatārthaṃ yāvad
deśasyāpi bhasmīkaraṇānupapatteriti . athākāśavyatireketyādi, syānmatam--dravyārthikanayamate'bhedāt palālādimūrtadravyeṣveva sambhavādākāśādyamūrtidravyavyatirekeṇa palālameva dahyate nākāśādīti .
tadapi netyādi, abhūtatadbhāve'rthe cvipratyayaḥ, tadantena bhasmīkaraṇaśabdenānyo dāho vartate anyacca
palālamiti bhinnārthatvādaparihāraḥ . athāpyekatvaṃ palālasyeṣyate dravyārthābhedāt tatastasya dāhyatā nāsti
bhasmatvābhūteriti .
tathā ghaṭa ityādi kālata eva bhāvābhāvātmakatvaviparyaye'nyadudāharaṇaṃ pūrvavad gatārthaṃ
saprasaṅgam . bhideḥ kapālaviṣayatvād ghaṭasya ūrddhvatādyākāratvāt kālabhedādanupapattiḥ . prastutaghaṭodāha

kṣetrataḥ śūnyaṃ na praviśyate... ... ....
bhāvato'saṃyato na pravrajati . evameva bhavyo na sidhyati .
raṇe bhāvayitumupādānamasyeti . athavā pūrvaṃ ghaṭapaṭāvudāhṛtau, iha darśanaviparyaye'pyudāharaṇadvayam, tathā ca
kṣetrato bhāvataśca dve dve vakṣyati, bhāvanādṛḍhīkaraṇārthatvāt kriyāntaragatatvabhāvanāto nyāyaprāptidarśanāt .
kṣetrataḥ śūnyamityādi praveśagamanasthānānupapattirgatārthā, tiṣṭhatigacchativiparyayeṇa prāsaṅgikamudāharaṇam .
bhāvato'saṃyata ityādi, anādikālasambaddhadarśanacāritramohanīyodayajāyā avirateḥ pṛthagbhāvaḥ
pravrajyā prakarṣavrajanaṃ viratiḥ, sā kathamasaṃyate ghaṭate ? evameveti ekasya bhāvābhāvātmakatvādhikārānuvṛttyā
bhāvataḥ siddha-bhavyakālabhedādayuktamityudāharati .


kumbhaṃ karoti iti ādāvapyāha . na tathā ghaṭate . yadi sa kumbha eva
mṛdavasthāyām, na kriyate, bhūtatvāt, anyamṛdvat . athābhūtaḥ, na kriyate saḥ,
abhūtatvāt, khapuṣpavat . kathamasan kumbha ucyate vā ?

athavaikamevodāharaṇaṃ dravyādicaturvidhatvaṃ yojayati ityāha --kumbhaṃ karoti ityādāvapyāha,
mṛnmardanakāle'pyāha kumbhaṃ karomi iti kumbhakāraḥ, apiśabdāt karaṇakāle nirvṛttyuttarakāle ca kṛtaḥ
kumbha iti . na tathā ghaṭate, yathā loko vadati iti vartate . yadi sa kumbha evānirvṛtto'pi mṛdavasthāyām, na kriyate, bhūtatvāt, yad bhūtaṃ tanna kriyate, yathā anyā mṛt . athābhūtaḥ kriyata iti manyase,
na kriyate saḥ, abhūtatvāt, khapuṣpavat . kathamasan kumbha ucyate vā ?


athocyeta--satyam, prāgabhūtaḥ, idānīṃ kriyate, kriyamāṇaśca bhavatīti .
atrāpi yadyabhūto na tarhi kumbhaḥ sa kriyate, bhūtatve'pi kṛtakaraṇavaiyarthyānna kriyate .
athābhūto'pi kumbha ucyate, pṛthivyapi te kumbha iti prāptā . tataśca kriyā'bhāvaḥ .
na ca kasyāñcidapyavasthāyām... ... ...kriyā .
kathaṃ tarhi so'kriyamāṇaḥ kumbho jātaḥ ? ko vā bravīti jātaḥ iti,
dravyādito janmavināśasamatvāt ? sa na jāyate iti kiṃ śakyo vaktum ? om,

athocyeta pakṣadvayānāśrayaṇena parihārasamarthaṃ matvā pakṣāntaraṃ saṃśritya satyaṃ prāgabhūta idānīṃ
kriyate, kriyamāṇaśca bhavatīti . atrāpi bhūtābhūtatvavikalpadvayānativṛttiḥ, yadyabhūto na tarhi kumbhaḥ
saḥ, paṭādivat kumbhatvenābhūtatvād na kriyate nāpi kumbhaḥ iti vaktavyaḥ . bhūtatve'pi paṭādivacca sānnidhye
kṛtakaraṇavaiyarthyād na kriyate . athābhūto'pi piṇḍādiḥ svapakṣe rāgād lokānuvṛttyā vā kumbha ucyate
pṛthivyapi te kumbha iti prāptā kumbhatvenābhūtatvāt tvadiṣṭakriyamāṇakumbhavat . tataśca kriyā'bhāvaḥ,
pṛthivyarthakriyāvaiyarthyavat kumbhārthakriyāyā abhāvaḥ . tad bhāvayati --na ca kasyāñcidapyavasthāyāmityādi
yāvat kriyeti . dravyataḥ sarvapradeśātmakasya paramāṇumātre'varuddhatvānna kriyā, dravyāntare tvabhāvādabhāvaḥ .
kṣetrato budhnamadhyordhvādibhāgāvaṣṭabdhakṣetravāditvāt katamo ghaṭaḥ kriyate ? kālataḥ pratikṣaṇamanyānyapradeśaspandāvarodhāt, bhāvataḥ sarvasaṃsthānarūpādisamāhārātmakatve ghaṭasya bhāvaṃ bhāvaṃ prati pṛthaktvāt kā kriyā ?
yasmāt kriyamāṇameva tu kriyate mṛdāharaṇādīti caturdhāpyetadudāharaṇam .
apara āha --kathaṃ tarhi so'kriyamāṇaḥ kumbho jātaḥ, kriyāyā abhāvādakriyamāṇo'kriya-
māṇatvāt kumbho jāyate khapuṣpavaditi prāptam, aniṣṭaṃ caitat, lokaprasiddhyuparodhitvāditi . atrocyate —
ko vā bravīti jātaḥ iti ? ahaṃ tu lokamevāyuktavādinaṃ manye, dravyādito janmavināśasamatvāt,
ya eva jātaḥ sa eva vinaṣṭo yatraiva tatraiva yadaiva tadaiva yathaiva tathaiveti bhāvābhāvayorbhāvo bhavanam, sa eva
bhāvābhāvabhāvo vastu sadasadātmakabhavanam, vastutvāt pūrvābhāva eva bhāvo'sya piṇḍādeḥ, pūrvabhāvasyābhāvo
vināśaḥ, sa eva uttarottaro bhāvo janma iti janmavināśayorlakṣaṇam, tayostulyatvād dravyāditaḥ . sa
bhāvābhāvātmako'rtho na jāyata iti kiṃ śakyo vaktum ? iti . omityucyate, sa na jāyate iti

vinaśyattvāt, pūrvavat . na vinaśyati ityapi śakyaṃ vaktuṃ jāyamānatvāduttaravat .
etadudāharaṇaṃ nirvartyakarmaviṣayāsu vikāryakarmaviṣayāsu ca kriyāsu, sarvāsvapi
tāsveṣaiva vārtā . prāpyakarmakriyāsvapi ca kāsucit .
evaṃ tāvadutpannaśabdānāṃ nirviṣayatā . dravyaśabdeṣvapi bhāvābhāvātmakatvāt
sarvabhāvānāṃ kutaḥ tattvopanipāti vacanam ? bhrūkṣepādivattu svābhiprāyasūcanaṃ kṛtasaṅketānāṃ kriyate .
śakyo vaktumiti . kasmāt ? vinaśyattvāt, ghaṭāvasthā hi janma, sā vinaśyadavasthaiva uktanyāyāt,
pūrvavaditi tvadiṣṭānantarāghaṭāvasthāvat . na vinaśyati ityapi śakyaṃ vaktuṃ jāyamānatvāduttaravat
ghaṭāvasthāvaditi .
etadudāharaṇaṃ nirvartyaghaṭādikarmaviṣayāsu karaṇapacanādikriyāsu, vikāryapalālādiviṣayāṣu ca dahanādikriyāsu, sarvāsvapi tāsveṣaiva vārtā--nāsti kācit kriyeti . grāmaṃ gacchati ityādiprāpyakarmikāsu
kathamiti cet, prāpyakarmakriyāsvapi ca kāsuciditi gacchatipravrajatyādiṣu bhāvitam, kāsucit tu
himavadādityaśravaṇadarśanādiṣu yadyapi naiṣā vārtā, śabdaghaṭaśravaṇadarśanādiṣveṣaiva vārtā . kiñca, kṛta-dagdhagatādiśabdaiśca ktapratyayāntairyāḥ kriyā ucyante tāsāṃ niṣṭhitatvād bhūtakālavihitatvācca ktasya kiñcinniṣṭhitaṃ
kiñcidaniṣṭhitaṃ mṛtpalālādi karma iti kṛtākṛtatvānupapatteḥ sutarāṃ prayogābhāva iti suṣṭhūcyate --yathā loko
vadati na tathā ghaṭata iti .
evaṃ tāvadutpannaśabdānāṃ kriyāvācināmākhyātānāṃ nāmnāṃ pācakādīnāṃ śuklādiguṇaśabdānāṃ ca nirviṣayatā nirarthakatetyarthaḥ . dravyaśabdeṣvapītyādi yāvad vacanamiti sarvabhāvā bhāvābhāvātmakā ityuktaṃ vistarataḥ, tadvācyabhimatānāṃ śabdānāmuktanyāyena tadasaṃsparśāt kutaḥ tattvaṃ bhāvābhāvātmakaṃ vastūpanipatituṃ
vacanasya śīlaṃ dharmaḥ sādhukāritā vā kasyacit ? iti .
evaṃ tarhi śabdārthavyavahārahāniriti cet, na ityucyate, asti śabdārthasaṃvyavahāraḥ saṃjñāsaṃjñi

atra cānyāpohaḥ śabdārthaḥ . āha hi--śabdāntarārthāpohaṃ hi svārthe kurvatī śrutiḥ
abhidhatte ityucyate   .
sambandhasanniveśātmakaḥ . bhrūkṣepādivattu akṣinikocaiḥ pāṇivihārairbhrūkṣepādibhiścāṅgavikāraiḥ svābhiprāyasūcanaṃ
kṛtasaṅketānāṃ kriyate, abhipretārthaparyāyamātratvāt tāsāṃ kriyāṇām, tathā śabdasyāpi abhidheyābhimatārthaparyāyamātraparamārthatvāt tadarthapratipattyupāyaḥ śabdo bhrūkṣepādivat . saṃjñā saṃjñaiva saṃjñāpanāt . na vācakaḥ śabdaḥ,
puruṣāṇāṃ kṛtasaṅketānāṃ pratipattyupāyaḥ, akṛtasaṅketānāṃ tu śabdagaḍumātrasampratyayanimittatvāt . yathoktam—
vikalpayonayaḥ śabdā vikalpāḥ śabdayonayaḥ .teṣāmatyantasambandho nārthāñ śabdāḥ spṛśantyapi ॥   iti .
evaṃ vastuno bhāvābhāvātmakasyānirdeśyatvāt paramārthasyāvācakaḥ, saṃvṛtisatastu vyavahārasya vācaka ivopalakṣaṇabhūtaḥ śabdaḥ .
atra cetyādi . nayamatena vastusvarūpaṃ śabdārthasambandhaṃ cāvadhārya śabdārtho'dhunāvadhāryate --atra ca
vidhiniyamavidhiniyamabhaṅge'nyāpohaḥ śabdārthaḥ . yasmādāha --śabdāntarārthetyādi, śabdādanye śabdāḥ
śabdāntarāṇi, teṣāmarthānapohate ghaṭaśabdaḥ paṭādiśabdānāṃ svato'nyeṣāṃ vyavahārānupātāt . svārthe kurvatī
śrutiḥ iti vacanena bhāvābhāvātmakamarthaṃ darśayati . abhidhatte ityucyata iti, na paramārthato'bhidhatte'rthātmano'nabhilāpyatvāt saṃjñāparamārthatvāt abhidhatte ivābhāti lakṣayan saṅketavaśādarthamiti eṣa padārthaḥ .

pratibhā ca vākyārthaḥ .
vākyārthastarhi kaḥ ? ucyate --pratibhā ca vākyārthaḥ . śabdābhyāsavāsanājanitā'rtheṣu pratibhā
vākyebhyo jāyate tiraścāṃ manuṣyāṇāṃ ca yathābhyāsaṃ svajātiniyatā svapratyayānukāreṇa śūra-kātarādīnāmiva

ayamṛjusūtradeśatvāt paryāyāstikaḥ .
vyāghrādiśabdaśravaṇāt kopa-harṣa-bhayādinimittetyādi yathāvadanugantavyam . vākyārthapratipattyupāyaḥ padārtho'san vākyādapoddhṛtya utprekṣayā vyākhyāyate .
ayaṃ punarnayaḥ katamaḥ śāstravihitānāmiti cet, ṛjusūtradeśatvāt paryāyāstikaḥ . ekaikasya
pari samantāt... ....
upanibandhanamapyasya ārṣam--ātā bhaṃte ! poggale, ṇo ātā ? gotamā ! siyā ātā
nayasya śatadhā bhedābhyupagamādṛjusūtradeśo'yamṛjusūtrabhedaḥ,
ekkekko ya satavidho satta ṇayasatā havaṃti evaṃ tu .bitiyo vi a ādeso paṃca ṇayasatā havaṃtevaṃ ॥ āva॰ ni॰ 759
iti vacanāt . ṛju praguṇaṃ sūtrayati tantrayata iti ṛjusūtraḥ, sūtrapātavadṛjusūtra iti vā .
pari samantādityādinā paryāyāstikaśabdārthaṃ savyutpattiṃ svayameva vyācaṣṭe .
kimetāḥ svamanīṣikā ucyante, āhosvidasya nayasya nibandhanamastyārṣam ? iti, asti ityucyate,

paramāṇupoggalāle, siyā ṇo ātā . se keṇaṭṭheṇa bhaṃte ! evaṃ vuccati--siyā ātā paramāṇupoggale
siyā ṇo ātā ? gotamā ! appaṇo ādiṭṭhe ātā parassa ādiṭṭhe ṇo ātā bhagavatīsū॰ 12 . 10 . 469 .
iti saptamo'ra ubhayobhayabhaṅgaḥ .
upanibandhanamapyasya yato nirgamastadastyārṣam . tadyathā --ātā bhaṃte ! poggale ityādi . pudgalānāmātmā
svarūpaṃ no ātmā pararūpamiti bhāvābhāvau vidhiniyamāviti praśno gautamasya indrabhūtergaṇadharasya . vyākaraṇaṃ bhagavānāha --gautama ! siyā ātā paramāṇupoggalāle siyā ṇo ātā, bhavatyapi na bhavatyapi . se keṇaṭṭheṇetyādi kāraṇapraśnaḥ . evamiti syācchabdārthaṃ pratyuccārayati . kenārthena syādātmā paramāṇupudgalaḥ, syānno ātmā ? iti vivṛṇoti tameva . ko niścaya iti praśnaḥ . bhagavānāha --gotamā !
appaṇo ādiṭṭhe ātā ātmanā svarūpeṇa ādiṣṭe arpite vivakṣite ātmā bhāvo vidhiḥ svarūpam .
parassa ādiṭṭhe ṇo ātā, parasya ādiṣṭe no ātmā avṛttirabhāvo niyama iti . tathā dvipradeśikādiskandhāḥ ākāśādyastikāyā ghaṭapaṭādayaścārthā yathā vistaraśo vyākhyātamiti .
iti nayacakraṭīkāyāṃ saptamo'ra ubhayobhayabhaṅgaḥ samāptaḥ ॥





oँ arhaँ


sadgurubhyo namaḥ

athāṣṭama ubhayaniyamāraḥ .

bhāvābhāvabhāvanāyāṃ yadi bhāvo vidhirabhāvo viśeṣaḥ, sa ca parābhāva iṣṭo
na svarūpasyaiva viśeṣaḥ, tatastadabhāve svatvaṃ paratvaṃ cāvyavasthitaṃ paratvābhāvaviśeṣatulyatvāt . tataśca dvayorapītaretarātmāpatteḥ svaparaviśeṣatvābhāve bhāvābhāvayorbhedenopanipāto na syāt svato'pyasattvaṃ parataśca sattvaṃ syāt .
idamiha sampradhāryam--kimetau bhāvābhāvau dvāvapi pradhānau, bhāvaḥ pradhānaṃ
viśeṣa upasarjanam, viśeṣaḥ pradhānaṃ bhāva upasarjanam, ubhayamupasarjanam ? yadi
dvāvapi pradhānau tatastayoraṅgāṅgibhāvo na syāt parasparānapekṣatvādaparārthatvāt pradhānatvād vijigīṣuvat . ghaṭo ghaṭabhāvena svenaiva bhavati na paṭādibhāvena nābhāvena vā,

vidhi-niyamabhaṅgasamastavṛttisatyatvapratipādanādhikāre pūrvanayadṛṣṭāvaparituṣṭeruttaranayasamārambhaḥ, tadyathā—
bhāvābhāvabhāvanāyāmityādi . yadi bhāvābhāvātmakaṃ vastviti bhāvo vidhirabhāvo viśeṣaḥ, sa ca
parābhāva iṣṭo na svarūpasyaiva bhāvasya viśeṣo niyama iti, tatastadabhāve svagataviśeṣābhāve parasyāpi
svagataviśeṣābhāve svatvaṃ paratvaṃ cāvyavasthitam, paratvābhāvaviśeṣatulyatvāt . svaṃ svaṃ na bhavati
parābhāvaviśeṣatvāt paravat, parābhāvaviśeṣatvaṃ vastutvāt svavat svabhāvaviśeṣaśūnyatvāt . paramapi paraṃ na
bhavati svabhāvaviśeṣaśūnyatvāt svavat, parābhāvaviśeṣatvāt pūrvavat pakṣe dharmasiddhiḥ . tataśca dvayorapi
svaparayoritaretarātmāpatteḥ svasya svatvaṃ parasya ca paratvam ityeṣa viśeṣo nāsti . sati ca svaparaviśeṣatvābhāve bhāvābhāvayoḥ sāmānyaviśeṣayorbhedenopanipāto na syāt . na syāt iti sambhāvanayā,
mā mukhaniṣṭhuraṃ vocamiti . evamaikyāpattiranayoḥ . naikyāpattireva, kiṃ tarhi ? saṅkaro'pītyata āha —
svato'pyasattvaṃ bhāvitārthameva, apiśabdāt parato'sattvaṃ tvadabhyupagatameva, parataśca sattvaṃ syāt,
aniṣṭaṃ caitat .
kiñcānyat, idamiha sampradhāryam--kimetau bhāvābhāvau dvāvapi pradhānau vijigīṣū ivānyonyanirapekṣau, bhāvaḥ pradhānaṃ viśeṣa upasarjanam, viśeṣaḥ pradhānaṃ bhāva upasarjanam, ubhayamupasarjanam ? iti . caturṣu vikalpeṣu trīn vikalpān vyudasya bhāvopasarjanaṃ viśeṣapradhānaṃ nayasyāsya mataṃ
samarthayiṣyāmaḥ . tatra tāvad yadi dvāvapītyādi ubhayaprādhānye'niṣṭāpādanaṃ yāvad vijigīṣuvaditi .

paṭo'pyevameva . śibikāvāhakavat tulyaśaktīnāmapyarthānāmaṅgāṅgibhāva iti
cet, na, śibikāvāhakavat pradhānabhūtasyānyasya kasyacit sāmānyaviśeṣayoḥ prayojayiturabhāvāt . uttarabhāvaḥ prayojayiteti cet, na, tadā'bhūtatvāt utpannasyāpi
tadātmakatvāt śibikāvāhakavadasvatantratvāt .
itarasya pradhānasyārthaṃ sādhayitumaṅgaṃ pravartamānamaṅginamapekṣate, aṅgyapyaṅgamityaṅgāṅgibhāvaḥ, sa na syāt
parasparānapekṣatvāt tayoḥ, parasparānapekṣatvamaparārthatvāt, aparārthatvaṃ pradhānatvāt, yathā vijigīṣoḥ .
tato virodhādekatra pravṛttyabhāvād vastu bhāvābhāvātmakaṃ na bhavatīti .
kathaṃ tarhi bhavatīti cet, ghaṭo ghaṭabhāvena svenaiva bhavati svabhavanaprādhānyena, na paṭādibhāvena
uktasaṅkara-viśeṣāsattvadoṣabhayāt, nābhāvena vā paṭāderātmano vā, uktadoṣādeva . paṭo'pyevameva,
svenaiva paṭabhāvena bhavati na ghaṭabhāvenābhāvenaiva vā .
śibikāvāhaketyādi yāvaccediti . syānmatam --parasparanirapekṣatvādityādihetvasiddhiḥ, tulyaśaktīnāmapyarthānāmaṅgāṅgibhāvadarśanāt, yathā śibikāvāhakānāmiveti . etacca na, śibikāvāhakavadityādi yāvat prayojayiturabhāvāditi . na hetvasiddhiḥ, śibikāvāhakānāmiva pradhānabhūta īśvaro
yathā prayojayitā saṃhatyakāriṇāmaṅgāṅgibhāvaheturasti vahanakriyāyāṃ na tathā kaścit sāmānyaviśeṣayorghaṭādeḥ piṇḍaśivakādeśca pradhānabhūto'nyaḥ kaścit prayojayitāsti . tasmād vaidharmyādayuktadṛṣṭāntamidamuttaramiti .
uttarabhāvaḥ prayojayiteti cet, piṇḍasyottaro bhāvaḥ śivakādiḥ, sa prayojayitā pradhānabhūtaḥ,
tasyāpi sthāsaka-kośaka-kuśūlakādiruttaro yāvat paścimo ghaṭaḥ punarāvṛttyā iti evaṃ cenmanyase tadapi
na, tadā'bhūtatvāt, uttarasya bhāvasya tasmin kāle'nutpannatvādasataḥ prayojakatvābhāvāt kutaḥ pradhānatvaṃ
khapuṣpasyeva ? kiñcānyat, abhyupetyāpi tadutpattimutpannasyāpi tadātmakatvāt mṛtpiṇḍādyātmakatvāduttarottarabhāvasya svabījādabhinnatvāt pūrva evottaraḥ, sa kathamātmānameva prayojayitumarhati ? bhedamabhyupagamyāpi śibikāvāhakavadasvatantratvāt paravaśavartitvādapravartakatvaṃ pūrvottarayordiktaḥ kālato vā bhinnayorapi bhāvābhāvayorapradhānatvādīśvarāpreritaśibikāvāhakavat . evaṃ tāvat pradhānayorapravṛttiḥ sāmānyaviśeṣayoḥ .
atha sanmitravadityādi anyataropasarjanapradhānabhāvena sāmānyaviśeṣayoraviśiṣṭateti
pūrvapakṣayati . yathā saṃhatyakāriṇoḥ sanmitrayoḥ parasparamatānuvartinorarthavaśādekasyopasarjanatā itarasya
prādhānyamiti cet evaṃ cenmanyase, tadapi na, vakṣyamāṇetyādi yāvadabhāvāditi . bhaviturviśeṣasyaiva
prādhānyam sāmānyasya bhavanasyaivopasarjanatvamityubhayaniyamenārthavattvaṃ bhāvaśabdasya nānyathā iti vakṣyate'sya
nayasya matam . tasmād nānyataropasarjana-pradhānabhāvaḥ .


atha sanmitravadanyataropasarjanapradhānabhāvena sāmānyaviśeṣayoraviśiṣṭateti
cet, na, vakṣyamāṇobhayaniyamanayamatavadanyataropasarjanapradhānabhāvābhāvāt .
athopasarjanāveva bhāvābhāvau tatastayoḥ pradhānenānyenāvaśyaṃ bhavitavyaṃ pravartayitrā, tadabhāve pravṛttyabhāvāt . na ca bhāvābhāvavyatirikto'rtho'sti . na ca pradhānena vinopasarjanam . na ca pradhānopasarjanabhāvena vinā dṛśyate bhoktṛbhogyaśarīrāhārādivastupravṛttiriti tayoreva pradhānopasarjanatā .
ityubhayaniyama ucyate--bhavat pradhānam, bhāva upasarjanam . bhavati viśeṣaḥ,

athopasarjanāveva bhāvābhāvau tatastayoḥ pradhānenānyenāvaśyaṃ bhavitavyaṃ balavatāśrayabhūtena
dvayoriva rājapuruṣayornṛpatinā pravartayitrā, tadabhāve pravṛttyabhāvāt . dṛṣṭā hi pravṛttirabalayorbalavadāśrayā . etāvatī ca pravṛttiḥ sāmānya-viśeṣayorbhavantī bhavet, sarvathā cānupapannā, bhāvābhāvayoreva
paryāyamātratvāt tattvānyatvādidharmāṇāṃ vastvantarābhāvāt, bhāvaḥ sāmānyaṃ pravṛttirdravyaṃ vidhiranvayo dharmī
iti paryāyāḥ, abhāvo viśeṣo'nyatvaṃ nivṛttiḥ paryāyo niyamo dharmaḥ iti paryāyāḥ, guṇaguṇyādikalpanāsvapi bhāvābhāvatvavyatiriktārthāsambhavād dvidhaiva syāt . taccetthaṃ vastu parīkṣyamāṇaṃ caturdhāpi na ghaṭate .
tasmād bhāvābhāvavyatiriktasyārthasyābhāvādupasarjanayorapravṛttiriti . syānmatam--pradhānena vināpyupa-
sarjanayoḥ pravṛttirbhaviṣyatīti . tadapi na ca pradhānena vinā upasarjanam asti iti vartate, bhṛtakādiriva svāminā . tasmādakalpanā iyamapīti .
syānmatam--upakāryopakāribhāvena vināpi bhavati vastviti . etadapi na ca pradhānopasarjanabhāvenetyādi yāvad vastupravṛttiriti . bhoktā pradhānam, tadarthaṃ bhogyamupasarjanamodanavardhitakavaccharīrādyātmanaḥ .
śarīrameva bhoktṛ cetanādhiṣṭhitam, tadarthamupasarjanamāhārādi, ādigrahaṇād vastraśayyāsanagṛhādi, āhārārthaṃ
śālyādi, śālyādyarthaṃ salilādi . yathaitad bhoktṛbhogyādi guṇapradhānabhāvenaiva pravartate na vinā teneti .
dṛśyate ca vastunaḥ pravṛttiritthaṃ pratyakṣīkṛtamiti tayoreva bhāvābhāvayoḥ pradhānopasarjanatā guṇapradhānabhāvaḥ, tṛtīyavastvabhāvāt .
itiśabdasya hetvarthatvādetasmāt kāraṇādevamavasthite katarat kathaṃ niyatamityubhayaniyama ucyate,
tadyathā --bhavat pradhānaṃ kartṛsādhanaṃ pratyayārthaḥ . bhāva upasarjanaṃ bhāvasādhanaṃ prakṛtyarthaḥ . ko bhavatīti
cet, ucyate --bhavati viśeṣaḥ, sa eva bhavati iti bhāvaḥ ṇapratyayāntena kartṛvācinā śabdenocyate
pūrvanayavyākhyāvyutpattivat . arthataḥ prakṛtyarthavivakṣāyāmapi kartrarthaprādhānyād bhāvasādhanatve'pi kartrartha
evocyate, atastatpradarśanārthamāha --yat tena bhūyate, kimuktaṃ bhavatīti cet, ucyate --yadasau bhavati
bhavanamāpadyate bhavanakriyāmanubhavati svarūpapratilambhe guṇabhūtaṃ kriyātvaṃ pratipadyamāno'rtho viparivartata ityuktaṃ

yat tena bhūyate yadasau bhavati naṭaparamārthanṛpatvavat . bhavitrā bhūyate, na bhavanena .
tena bhūyate cet khapuṣpamapi bhavet bhavanasya dravyatvāpatteḥ .
na tu bhavanamaviśeṣaṃ kvacidapi bhavad dṛṣṭam, viśeṣeṇa tu bhavitrā vaśīkṛtaṃ
dṛṣṭam, kriyā-ghaṭa-vrīhi-devadattādau kāraka-rūpādi-mūlādi-bālādibhedaṃ dṛśyata eva .
ityubhayaṃ niyamyate . iha viśeṣaḥ pradhānaṃ bhāvaḥ, sāmānyamupasarjanam, śibikāvāhakayāneśvarayānavat, viśeṣabhavanameva bhāvabhavanam .
bhavati . kimiva ? naṭaparamārthanṛpatvavat, yathā naṭaḥ paramārthato naṭa eva san rājaveṣadhārī rājakriyāsvājñāpanādiṣu ca vartamāno naṭatvapradhānastadviśeṣaparamārtha evaṃ ghaṭākhyo viśeṣo jaladhāraṇādibhavaneṣu vartamāno
ghaṭatvapradhānastadviśeṣaparamārtho bhavatīti bhavitā ghaṭaḥ kartā, tena kartrā bhavitrā bhūyate sa eva bhavanībhavati
na bhavanena na kartrā bhūyate, na bhavanaṃ ghaṭo bhavati, upasarjanatvāt kartṛ bhavituṃ na śaknoti . tena bhavanena
bhūyate cet khapuṣpamapi bhavet, yadyabhavad bhavet abhavitrā bhavanamanubhūyeta khapuṣpeṇāpyanubhūyeta . na
hyabhavitṛtvāt khapuṣpaṃ bhavanamanubhavati tathā bhavanamabhavitṛtvād nānubhavatītyarthaḥ . kasmād nānubhavati bhavanaṃ
bhavanamiti cet, ucyate --bhavanasya dravyatvāpatteḥ, dravyaśabdasya kartṛpratyayāntatvād bhavati iti dravyaṃ
bhavyaṃ kṛtyalyuṭo bahulaṃ kartari iti lakṣaṇād yadi bhavati dravyaṃ syāt . aniṣṭaṃ caitaditi .
evaṃ tarhi bhavitāpyabhavanaḥ khapuṣpavad na syāditi tulyamaniṣṭāpādanam . yathā bhavitrā vinā
bhavanaṃ nāsti, tadviśiṣṭaṃ dṛṣṭam, tathā bhavitāpi bhavanena vinā nāsti, tadviśiṣṭo dṛṣṭa iti . etacca
na tu bhavanamaviśeṣaṃ sāmānyamātraṃ kvacidapi bhavad dṛṣṭam, viśeṣeṇa tu bhavitrā vaśīkṛtaṃ
dṛṣṭam, satyametat, vayamapi na brūmaḥ--bhavanaṃ nāstyeveti, kiṃ tarhi ? viśeṣapradhānaṃ svopasarjanaṃ tu dṛṣṭamiti
na tulyatvamanayoḥ . kva tad dṛśyata iti cet, ucyate --kriyāghaṭetyādi . kriyāyāṃ kārakaṃ kartā,
ghaṭe rūpādiḥ, vrīhau mūlādiḥ, devadattādau bālādiḥ, ete bhedā yasya tad bhavanasāmānyaṃ bhedapradhānaṃ
dṛśyate loke viśeṣeṇopasarjanīkṛtaṃ pradhanena .
ityubhayam asmāt kāraṇād vidhirniyamaśca niyamyete sāmānyamupasarjanameva viśeṣa eva
pradhānam iti vidhiniyamau niyatau, na yathā pūrvatrobhayamate kāmacāro vā vidhirvidhīyate niyamyate ca
niyamo vidhīyate niyamyate ceti tulyakakṣau, anantarātītanayamatavadubhayaṃ cobhayam--bhāvo'pi bhāvo

asya paryāyanayabhedatvāt sarvadravyārthabhavanaṃ pratipakṣaḥ . nāmadravyārthabhavanaṃ
tāvat--nāma kāraṇaṃ dravyaṃ tadeva kāryaṃ bhavanātmakatvāt . ghaṭasya hi kumbhakāracetanā
kāraṇam; na amūrtātmā akaraṇāt . sarvamapi caitad nāmaiva . kumbhakāro hyātmāntaḥ-
bhavatyabhāvaśca, abhāvo'pi abhāvo bhavati bhāvaśceti, saṅkaradoṣāt . ihetyasmin naye svarūpaṃ ghaṭo
viśeṣaḥ, na paṭādyabhāvaḥ . sa eva viśeṣaḥ pradhānaṃ bhāvaḥ, sāmānyaṃ kriyā bhavanaṃ prakṛtyartha upasarjanamapradhānam . kimiva ? śibikāvāhakayāneśvarayānavat, yathā śibikāvāhakānāṃ yānamīśvarayānārthatvādapradhānam ataḥ śibikāvāhakāḥ yānti iti nocyante tairuhyamāna īśvara eva pradhānatvāt yāti
ityucyate tathā sāmānyena bhavatāpyapradhānena bhavitā ghaṭa eva bhavati iti prādhānyāducyate . tasmād
nirūpitavastusvarūpamupanayati viśeṣabhavanameva bhāvabhavanamiti dārṣṭāntikamartham .
itthaṃ paryāyanayabhedo'yam . asya nayasya paryāyanayabhedatvāt sarvadravyārthabhavanaṃ pratipakṣaḥ .
tatra vidhyādayo dravyārthabhavanabhedā vyākhyātā dūṣitāśca samanantarānulomāḥ pūrvaviruddhā nivṛttaniranuśayāḥ   iti nyāyakrameṇa . te ca dravyārthabhedāḥ . nāma-sthāpanādravyabhavanayoravyākhyātayorvyākhyānaṃ kṛtvā dūṣayiṣyati . tatra nāmadravyārthabhavanaṃ tāvat svarūpataḥ namayati prahvīkaroti sarvamātmasvabhāveneti nāma, kāraṇaṃ karotīti, dravyaṃ prāgvyākhyātārtham . bhavata eva vā yad bhavanaṃ tad dravyaṃ
kāraṇaṃ nāma ityucyate . bhavatyeva bhavatyavasthitaṃ viśvasya kāraṇaṃ prāguktapuruṣādikāraṇavadekameva nāma śabdaḥ .
āha--karotīti kāraṇamuktam, kāryābhāvāt kiṃ kriyate yat kurvat tat kāraṇaṃ kāraṇaṃ syāt ? tasmāt
kāryābhāvāt kāraṇatvābhāvaḥ, kāraṇatvābhāvāt svalakṣaṇābhāvāt khapuṣpavadasaditi; ucyate --tadeva kāryakāraṇameva nāma kāryaṃ nāsat . kutaḥ ? bhavanātmakatvāt . sa hi śabdo bhavanātmakaḥ, bhavanāni avasthāviśeṣāḥ svapnādivat puruṣasya bālādivadvā piṇḍādirūpādivadvā ghaṭasya . tasmāt sa eva kāraṇaṃ svāvasthāviśeṣāṇāṃ kāryāṇāmiti .
asyoddiṣṭasya kāryakāraṇabhāvasya nirūpaṇārthamudāhṛtya ghaṭaṃ ghaṭasya hītyādyārabhate . ghaṭasya hi
kāryasya yasmāt kumbhakāracetanā kāraṇaṃ kumbhakaraṇasamarthaśarīrasahitā, cetanārahitasya akaraṇāt .
ātmā tarhi kāraṇamastu cetanatvāditi cet, tad na amūrtātmā, akaraṇāt . tataḥ kim ? kumbhakāraśarīraṃ kartṛtvād mūrtatvād mṛdādyātmakatvād ghaṭasya mūrtasya kāraṇaṃ sambhāvyeta, mṛtsalilādyātmakatvādvā
ghaṭasya mṛtsalilādyeva kāraṇaṃ sambhāvyeta, yadastu tadastu kāryaṃ kāraṇaṃ ca, sarvathā caitanyarahitasya mūrtadravyasya ghaṭasajātīyasyāpi mūrtirahitasyāpi vā cetanasyāsajātīyaghaṭakāraṇatvāsambhavād mūrtacaitanyātmakaḥ
kumbhakāraḥ pṛthivyaptejovāyvākāśātmānaḥ saṃhatya kumbhakārākhyā bhavanti . tacca sarvamapi caitad nāmaiva
śabda eva, śabdabrahmaṇa evaikasya viparivartasvarūpaṃ pṛthivyātmādi mūrtāmūrtabhedaprabhedaṃ jagat .


saṃniviṣṭaśabdānubaddhacaitanyasvarūpatvācchabdātmakaḥ, tadanurūpapravṛttayo'pi tadātmikāḥ, na tadabhāve pravartate tantuvāyavat . na hi kācidapi cetanā'śabdāsti .
ye'pyavyaktacetanāḥ sthāvarā jaṅgamāśca te'pi śabdābhyāsavāsanājanitāntarniviṣṭasvānurūpacaitanyāḥ, hitāhitapravṛttivyāvṛttivṛttatvāt, kumbhakāravat . bhagavadarhadā-

apara āha--śabdasvatattvamākāśam, ākāśaguṇo vā śabdaḥ śrotragrāhyasyārthasya śabdasaṃjñatvāditi
kecit pratipannāḥ . tat kayopapattyedamucyate--śabda eva sarvamiti ? atrocyate --kumbhakāro hītyādi .
hiśabdo hetvarthe, kumbhakārastāvadātmāntaḥsanniviṣṭaśabdānubaddhacaitanyasvarūpatvācchabdātmakaḥ, tadanurūpāntaḥśabdānubaddhacaitanyapreritapiṇḍaśivakādyanukramapravṛttayaḥ kriyā api tadātmikāḥ, tatpravṛttitvāt,
mṛtpravṛttyātmakaghaṭavat tadbhāve bhāvāt tadabhāve cābhāvāt, vaidharmyeṇa na tadabhāve, tadanurūpāntaḥsanniviṣṭacaitanyābhāve na pravartate tantuvāyavat .
syānmatam--tadanurūpacaitanyātmakatvamastu pravṛtteścaitanyāvinābhāvāt, śabdātmakatvaṃ tu sādhyamiti .
atrocyate--kimatra sādhyam ? siddhamevaitat, na hi kācidapi cetanā'śabdāsti anādikālapravṛttaśabdavyavahārābhyāsavāsitatvād vijñānasya caitanyameva hi paśyantyavasthānaṃ madhyamāvaikharyoravasthayorutthāne
kāraṇaṃ nāma ityucyate, kāraṇātmakatvāt kāryāṇām . yathoktam --vaikharyā madhyamāyāśca paśyantyāścaitadadbhutaṃ rūpam vākyapa॰ 1 . 142 ityādi .
syānmatam--śabdavyavahārānabhijñeṣvapyavyaktacetaneṣu vijñānotthāpitapravṛttisambhave vyabhicaratīti
cet, na ityucyate, ye'pyavyaktacetanā ityādi . kṛmi-pipīlikādīnāṃ jaṅgamānāṃ vratatī-trapu-sīsakacitakarṇikādīnāṃ sthāvarāṇāṃ ca śabdābhyāsavāsanājanitāntarniviṣṭasvānurūpacaitanyāstitvaṃ pratijñāyate hitāhitapravṛttivyāvṛttivṛttatvāt kumbhakāravat, hitāhitayoḥ pravṛttivyāvṛttī nimittasaptamī sambandhaṣaṣṭhī vā, hitāhitapravṛttinivṛttyorvṛttatvāt, itthambhūtalakṣaṇā tṛtīyā vā hitāhitapravṛtti

jñāpi tathopaśrūyate--savvajīvāṇaṃ pi ya ṇaṃ akkharasa aṇaṃtabhāgo ṇiccugghāḍita+o nandīsū॰ 42 .
ato yathaiva kumbhakārakaraṇaśabdacetanāvaicitryavṛttitāratamyādhyāsanasamupahitarūpā ghaṭatā nāmnaḥ sākṣād bhavati tathā tathā, tathā tatprabhavameva kumbhakāraśarīramṛdādi śabdopayogātmayogavakratā'vakratādeḥ, rūpādimadarthaviracanātmakatvāt
vyāvṛttibhyāṃ vṛttatvāt . stambhādyāśrayopasarpaṇaṃ hitapravṛttivṛttatvaṃ gartāgnyādibhayādanyato gamanamahitavyāvṛttivṛttatvaṃ ceti siddho heturvanaspatiṣvapi . kṛmyādīnāṃ tu trāsa-stambha-bhrānti-palāyita-gatāgatādikriyā
bhayādyavinābhāvinyaḥ siddhā eva, ato hitāhitapravṛttivyāvṛttivṛttatā vidyate śabdānuviddhacaitanyāvinābhāvinī yathā kumbhakāre, tasmāt teṣūbhayeṣu sādhyate . suptadagdhādiṣu tu jaṅgameṣu vyaktameva pāṇiprasphoṭanādi kriyāliṅgam, tena vijñānamavinābhāvitvāt siddhameva, śabdānuviddhatvaṃ tu sādhyata iti . naitat
svābhipretopapattibalādeva, kiṃ tarhi ? bhagavadarhadājñāpi tathopaśrūyate--savvajīvāṇaṃ pītyādi .
akkharāṇakkharasutādibhedena śrutajñānaprarūpaṇāyāmekendriyādisvāmikamuktaṃ sūtre . tathā bhāṣye'pi--

taṃ pi jati āvarijjejja teṇa jīvo ajīvataṃ pāve .
suṭṭhuvi mehasamuda+e ho+i pabhā caṃdasūrāṇaṃ ॥ nandīsū॰ 42

ato yathaivetyādi uktārthopasaṅgraharūpeṇa dṛṣṭāntadaṇḍako yāvat sākṣād bhavati tathā tatheti .
kumbhakāraḥ śabdānuviddhacetanātmakaḥ, tatkriyāpi tadātmikā vicitrā piṇḍaśivakādyarthaparispandabhedā śabdacetanaiva, tasyā vaicitryeṇa vṛttestāratamyena uttarottarotkarṣaparamparayā adhyāsanam, tena samupahitaṃ rūpamasyā
ghaṭatāyāḥ sā kumbhakārakaraṇaśabdacetanāvaicitryavṛttitāratamyādhyāsanasamupahitarūpā ghaṭatā, sā
sākṣād nāmno bhavati tathā tathā tena tena prakāreṇa piṇḍaśivakādirūpādipṛthubudhnādinā ceti dṛṣṭāntaḥ .
dārṣṭāntiko'rtho'dhunā --tathā tatprabhavameva śabdacetanāprabhavameva kumbhakāramanuṣyaśarīraṃ mṛdādi mṛtsikatā-loṣṭa-vajrā-'śma-śilādipṛthivīkāyatiryakśarīraṃ ca, ādigrahaṇādaptejo-vāyu-vanaspatitiryakśarīraṃ
devaśarīraṃ nārakīyaṃ ca . tad bhāvayati --śabdopayogetyādi . śabdātmaka upayogaḥ śrutajñānaṃ vyaktāvyaktam,
tatsambandhādvadyaḥ kāyavāṅmanaḥkarmayogaḥ śubho'śubho vā sa āśravaḥ puṇyapāpayoḥ, ekendriyādijātināmnastiryagbhedasya yogavakratā visaṃvādanaṃ ca, tadviparītaṃ yogāvakratvamavisaṃvādanaṃ ca śubhasya manuṣya-devapañcendriyajātyādināmnaḥ, ādigrahaṇādavisaṃvādanagrahaṇāt . ādeḥ iti pañcamīnirdeśāddhetorityarthaḥ .
kumbhakāraśarīramṛdādi tathā tathā tatprabhavameva iti vartate . uktamidaṃ prakriyāyuktyā, na punarhetunā śabdānuviddhacaitanyātmakatvamiti cet, etarhi brūmaḥ --rūpādimadarthaviracanātmakatvāt, rūpa-rasa-gandha-śabda-sparśa

kumbhakārakāryavat .
nāmna eva ca prabhāvād ghaṭasya ghaṭatvam, na bahirnimittāpekṣam . tathāhi—
skandanādinimittānāmanupapattāvapi jīvasyājīvasya vā nimittanirapekṣā saṃjñā
kriyate skando rudra indra iti . pratyakṣatvāt sarvalokaprasiddhaśabdābhidheyatvācca tadbhūtāḥ
pratyakṣāśca gopālādayo mukhyayā ca vṛttyocyante tasmāt ta eva te .
saṅkhyā--saṃsthānādayo rūpādayaḥ, te yasya santi so'rtho rūpādimadarthaḥ, tasya viracanā parasparasambandhānurūpyeṇa
ghaṭanā, sa evātmā yasya svarūpaṃ manuṣyatiryagaṅgopāṅgādināmanirvṛttakumbhakāraśarīramṛdāderiti dharmitvena
sambadhyate . kumbhakārakāryavaditi dṛṣṭāntaḥ, yathā hi ghaṭapiṭharādi kulālakāryaṃ tena tena mṛnmardanādiprakāreṇāntaḥsanniviṣṭaśabdānuviddhakumbhakārapravṛttyā nirvartitatvāt tatprabhavaṃ tadātmakaṃ kumbhakārapravṛttyātmakaṃ rūpādimadarthaviracanātmakatvāt tathā kumbhakāraśarīramṛdādyapyantaḥ sanniviṣṭaśabdānuviddhacaitanyapravṛttyātmakamiti .
atrāha--pratyakṣata eva daṇḍādibahirnimittādṛte ghaṭānirvṛtteḥ kathamidamavadhāryate--nāmnaḥ sākṣād
bhavati, na daṇḍādibhya iti ? atrocyate --nāmna eva cetyādi . daṇḍādīnāṃ satāmapyakiñcitkaratvācchabdacaitanyasyaiva prabhāvāt tatpreritaprayatnaparispandajanitaniṣpattighaṭākhyasya vastunastadvastutvaṃ ghaṭatvaṃ
nāmna eva mahimno labhyate na bahirnimittāpekṣam . tatpravṛttīnāmapi sthāne sthāne śabdacetananiyojitānāmātmalābhāt tadātmatvam, itarathā teṣāmatadātmatve svarūpapravṛttireva durlabhā, kuto ghaṭasya ghaṭatvaṃ vastutvam ?
tasmāt sarvakārakasānnidhye'pi karturaudāsīnye tadabhāve vā kriyāyāḥ kāryasya cābhāvaḥ ghaṭaudanapaṭavāgādeḥ,
ataḥ śabdaprabhāvaprabhavaṃ sakalaṃ jagaditi . tathā hītyādi tannirūpayati . hiśabdo nidarśane, evaṃ ca kṛtvā
skandarudrendrāḥ skandir śoṣaṇe, rudir aśruvimocane, idi paramaiśvaryai pā॰ dhā॰ iti skandanena nimittena skandaḥ, rodanena rudraḥ, indanena indraḥ ityeteṣāṃ nimittānāmanupapattāvapi gopaśupālāderjīvasyājīvasya vā kāṣṭhakuḍyapāṣāṇādernimittanirapekṣā saṃjñā kriyate skando rudra indraḥ iti, gopālādīnāmeva taistaiḥ śabdaiḥ samadhyāropavaśāccocyate . syānmatam--bhavatīti bhavo roditīti rudra indatīti
indra iti devatāviśeṣāḥ tannimittabhūtārthabhājaḥ santyapratyakṣāḥ samayāntaraprasiddhāḥ, tanmukhyapravṛtteritaratropacāro bhaviṣyatīti . etaccāyuktam, pratyakṣatvādityādi yāvat ta eva te . apratyakṣāste bhava -kārtikeyādayaḥ samayāntaraprasiddhaśabdaparikalpagamyā na sarvalokaprasiddhaśabdābhidheyā yathā gopālādayaḥ pratyakṣāḥ
sarvalokaprasiddhaśabdābhidheyāśceti teṣāṃ sattvaṃ tacchabdātmakatvaṃ cāpratyakṣamamupacāragamyaṃ cetyetebhyaḥ kāraṇebhyastadbhūtāḥ skandādiśabdabhūtāḥ pratyakṣāśca gopālādayo mukhyayā ca vṛttyocyante tasmāt ta eva te,
gopālādaya eva skandādayaḥ, na samayāntaraparikalpitāḥ santīti . tasmācchabdaśaktiprabhāvādeva saṃjñā

ye'pi ca te samayāntaraparikalpitāḥ skandarudrendrāḥ teṣu ekasminnitarasaṃjñayorapi pravṛttinimittasadbhāvāt trayo'pi parasparasaṃjñānirdeśyāḥ syuḥ .
athānyatamanimittamātraṃ tattvamiṣyate iṣṭārthavivakṣayā evaṃ tarhi vivakṣiteṣṭārthaviṣayavyavaharaṇādantarniviṣṭaśabdānubaddhacaitanyanimittaḥ saṃjñāvyavahāro'bhyupagataḥ,
bahirnimittaṃ tu tyaktam .
nimittapratyayena saṃjñāpravṛttau yāvatsambhavaṃ saṃjñāsanniveśe bhāvakādayo'pi te
prāptāḥ . tathā ca yāvat kiñcid bhavananimittagrastaṃ tasya sarvasyendraskandādirarthaḥ
sarvadhātubhvarthatvāt paryāyo ghaṭakuṭaśabdavat . sambhavighaṭanādiskandanāditvācca
sarvasarvatvam .
sanniveśo na nimittāntarāt . abhyupetyāpi samayāntaraparikalpitānāṃ skandādīnāmastitvaṃ nimittaniyamābhāvadoṣa ucyate --ye'pi ca ta ityādi . skande'pi rodanamindanaṃ ca staḥ, ataḥ sa rudra indro vā kiṃ
na bhavati ? tathā rudre'pi skandanendane indre'pi rodanaskandane tataḥ sa itara itaraḥ sa kiṃ na bhavati ?
ekasminnitarayorapi saṃjñayoḥ pravṛtternimittamastyeva . tasmāt trayo'pi parasparasaṃjñānirdeśyāḥ
saṅkareṇa syuḥ . atha mā bhūdeṣa doṣa ityanyatamadeva nimittamekaṃ tattvamiṣyate'saṅkīrṇasaṃjñāvyavahārārthaṃ skanda
eva, na rudro nendraḥ itīṣṭārthavivakṣayā evaṃ tarhi anyatamanimittamātratattvayā'vadhṛtayā saṃjñayā
vivakṣiteṣṭārthaviṣayavyavaharaṇādantarniviṣṭaśabdānubaddhacaitanyanimittaḥ saṃjñāvyavahāro'bhyupagataḥ,
bahirnimittaṃ tu tyaktamiti doṣaḥ, tuśabdādaniṣṭasamparigraheṣṭatyāgau viśeṣayati .
kiñcānyat, nimityapratyayenetyādi . yadi skandanādinimittapratyayena saṃjñāpravṛttistato yāvatsambhavaṃ yāvanti nimittāni bhavana-karaṇa-śayana-bhāṣaṇa-caṅkramaṇa-vartana-pariṇamanādīni sambhavanti tāvadbhirnimittaiḥ saṃjñāsanniveśe sati rodanād rudro bhavanād bhavo bhāvakaḥ karaṇāt kāraka ityādisarvavyapadeśabhāktvād bhāvakādayo'pi te prāptāḥ . tataśca tathā ca yāvadityādi, yat parimāṇamasya yāvat, yāvadeva
kiñcid bhavananimittagrastaṃ sarvamityarthaḥ . tasya sarvasya ghaṭapaṭāderindraskandādirarthaḥ sarvadhātvarthānāṃ
bhvarthatvāt paryāyaḥ, tadvācinaśca paryāyaśabdā eva . kimiva ? ghaṭakuṭaśabdavat . sarva eva sarvaḥ, ghaṭaḥ
skandaḥ, paṭaḥ skandaḥ, skandavaidyo'pi skandaḥ . evaṃ rudrendrādayaśca . skando'pi ghaṭaḥ paṭaścetyādi prāptam .
evaṃ tāvat sarvadhātubhvarthatvāt sarvasarvatvamaviśeṣāt . kiñcānyat, viśeṣato'pi sambhavighaṭanādiskandanāditvācca sarvasarvatvam . ceṣṭā-kauṭilyādyabhisandhyanabhisandhipūrvakaparispandārthatvāt pariṇatyartha

evamapi tu sthite'rthapratipādanārthatvācchabdaprayogasya sarvasarvābhidhānalakṣaṇāvyavasthāvyāvartanārthaṃ bahirnimittanirapekṣaṃ saṃjñāmātrasanniveśitaṃ skandāditvamabhyupagantavyam .
evaṃ hi saṅketamātratvācchabdārthasambandhasya mukhyārthāḥ sarvadeśabhāṣā ityetadayatnasiddham . idamapyabhiyuktānāmata eva smaraṇamupapannam--anekārthā dhātavaḥ... ... ...
dṛśyatām . iti cetanācetanabhedasya samastasyāsya jagato bhāvakaṃ nāma . ghaṭasya dravyaṃ
tvāt sarveṣāṃ jñāna-gatyarthānāṃ skandana-śoṣaṇa-visaraṇa-rodanendana-sadana-stambhanādyarthānāṃ yāvatāṃ yasminnarthe
sambhavastasya tasya tathārthatve sarvasarvatvam . vasanād vastuvāstunī, śayanasthānāsanādyekārthatvācca gatinivṛtti-paryāyāṇāṃ śeṣadhātūnāṃ ca vastvarthānativṛtteḥ katamad dravyaṃ katamena nimittena nābhidhīyate ? tataḥ
sarvasarvatvam .
syānmatam--evaṃ tarhi sutarāmatiprasaṅgāpādanadvāreṇa tvayaiva sarvasya bahirnimittāpekṣatvaṃ samarthitam,
tvatpakṣe'pi ca sarvasarvābhidhānātiprasaṅgo durnivāra iti . etaccāyuktamuktanyāyenaiva, evamapi tu sthita
ityādi yāvat skandāditvamabhyupagantavyamiti svapratipipādayiṣitārthapratipādanārthatvācchabdaprayogasya
prasakte'pi sarvasarvatve sarvasarvābhidhānalakṣaṇā'vyavasthā prāptaiva, sā mā bhūditi tadvyāvartanārthaṃ skandādiśabdāḥ kasmiṃścidarthe bahirnimittanirapekṣāḥ saṃjñāmātratvena sanniveśitāḥ santo niyamena tamevārthamabhidadhatīti prāptam, itarathā sarvasarvatve sarvābhidhānāvyavasthā'vaśyambhāvinī . tasmāt saṃjñāsanniveśānna me
kaścid doṣa iti . tasmāccodyābhāsametat samānadoṣatvāditi .
evaṃ hītyādi asya nyāyasya vyāptipradarśanam . evaṃ ca kṛtvā saṅketamātratvācchabdārthasambandhasya
mukhyārthāḥ sarvadeśabhāṣā ityetadayatnasiddham ghaṭaḥ kuṭaḥ kumbhaḥ kṣīraṃ payaḥ pāli dugdham agnirāturaḥ
kicu maṅgalaḥ ityādīnāṃ ca saṅketavaśādabhidhitsitaikārthavācitvaṃ siddham, niyatanirapekṣatvāt saṅketasya
svopayogapratipādanasamarthatvācca teṣāṃ teṣāṃ śabdānāṃ ḍitthādivat . idamapyabhiyuktānāmata eva smaraṇamupapannam, nānyathā, yathā --anekārthā dhātava iti gatārthaṃ yāvad dṛśyatām . iti cetanācetanetyādi, anena prakāreṇa yaduktaṃ nāma taccetanācetanabhedasya kumbhakāra-ghaṭādeḥ pṛthivyādi-manuṣya-nārakatiryak-siddha-paramāṇu-kālākāśādeḥ samastasyāsya jagato bhāvakaṃ nāma samastaṃ jagad nāmno bhavati
iti bhāvitam . tasmādeva ghaṭo bhavati, ghaṭasya dravyaṃ kāraṇam, ghaṭaṃ bhāvayati nāma, ghaṭasya tato

nāma, ghaṭasya tato bhavanāt, mṛdvat . anayā yathā ghaṭo bhavati tathā nāmnā ghaṭo
bhavati ghaṭakriyātmakatvaṃ vā bhāvakatvam . rūpādyupayogabhavanamantarniviṣṭaśabdānubaddhaṃ tacchabdātmakam . tasmānnāmadravyasyānupasarjanataiva . eṣa nāmadravyārthanayaḥ .
asyāpi niyamaḥ . upasarjanatveneṣyate, na prādhānyena . arthārthatvācchabdaprayogasyārthaḥ pradhānam, na śabdaḥ . arthasyāpi jñānotpattinimittatvād jñānameva pradhānam .
na hi nāmno ghaṭādi bhavati . tatastu śrotrābhighāta evotpadyate . tathā ca yadi nāmno
ghaṭotpattau dravyatvaṃ syāt tato ghaṭārthino bhavatu ghaṭa iti prabravīran .
tasmāt pravṛtti-nivṛttikāraṇamarthārthināṃ tadabhāvārthināṃ ca kṣāyopaśamiko
bhavanāt, tato bhavati iti pratipāditatvāt siddho hetuḥ . yad yato bhavati tat tasya kāraṇaṃ dṛṣṭam,
yathā mṛd mṛdo bhavato ghaṭasya kāraṇaṃ tathā nāma ghaṭasya kāraṇamityetamarthamupanayati --anayetyādi . yathā
ghaṭasya mṛd dravyaṃ bhavati tathā nāmetyarthaḥ . ghaṭakriyātmakatvaṃ vā bhāvakatvaṃ nāmna iti vartate, śabdo
dravyabhāvaṃ ghaṭakaraṇātmakatvāt pūrvoktāt pratipadyate, tasmād ghaṭaṃ bhāvayati nāma, nāmno ghaṭo bhavatītyarthaḥ .
rūpādyupayogetyādi . athavā rūpādyupayogo rūpādijñānam, tasya bhavanamantarniviṣṭaśabdānubaddhaṃ
tacchabdātmakam, rūpaṇād rūpam, rasyata iti rasaḥ, ghrāyata iti gandhaḥ, śrotragrahaṇaṃ śabdaḥ iti lakṣaṇāt
tasyopayogasya śabdātmakatvād rūpādīnāṃ ca tadātmakatvācchabdo rūpādirapi bhavati . tasmād nāmadravyasyānupasarjanataiva prādhānyamevetyarthaḥ . eṣa nāmadravyārthanayaḥ pūrvapakṣaḥ .
atrottaramubhayaniyamabhaṅgāraḥ śabdanayo vakṣyatyataḥ --asyāpi niyama ityādi . eṣo'pi nāmadravyārthabhāvo niyataḥ upasarjanatveneṣyate na prādhānyena, prādhānyena tu viśeṣo niyata ityuktaḥ . na brūmaḥ--
śabdo nimittamātravyāpṛto jñānopakārī nāsti iti . jñānasyaiva pradhānasyopakārakatvena vartate jñānenaiva
cotthāpyate, arthapratyāyanārthatvācchabdaprayogasya . tasmādarthārthatvācchabdaprayogasyārthaḥ pradhānaṃ na śabdaḥ,
tasyāśabdārthatvāt . arthasyāpi jñānotpattinimittatvād jñānameva pradhānam . na ca jñāna-śabdayoraikyam,
pratyakṣapratītivirodhābhyām . yasmāt pratyakṣameva na nāmnaḥ śabdācchrotrābhighātakārād ghaṭādi bhavati,
na śabdaḥ kāraṇaṃ ghaṭasya tato'nutpatteḥ . tatastu śabdācchrotrābhighāta evotpadyate, tasmācchabdaḥ
śrotrābhighāte heturna ghaṭe na jñāne .
tathā cetyādi yāvat prabravīrannityaniṣṭāpādanam . yadi śabdasya ghaṭotpattau dravyatvaṃ syāt tato
ghaṭārthino bhavatu ghaṭa iti prabravīran; arivināśārthinaśca rājāno vijigīṣavo na hastyaśvaṃ bibhṛyuḥ,
parabalameti mā bhūt iti vā brūyuḥ . na ca tad dṛṣṭamiṣṭaṃ vā .
tasmāt pravṛtti-nivṛttikāraṇamarthārthināṃ tadabhāvārthināṃ ca kṣāyopaśamiko bhāvaḥ jñānāvaraṇakṣayopaśamanimittaṃ jñānamityarthaḥ, tata eva pravṛttinivṛttidarśanāt . so'pi dravyārthatāṃ hitvā

bhāvaḥ . so'pi dravyārthatāṃ hitvā bhavati . tenāpi viśeṣeṇaiva bhūyate . sa hi bhāvāgamaḥ . śabdo dravyāgamaḥ . tathāhyāhuḥ--āgamato jāṇaye aṇuvayutte davvasutaṃ   .
jñānameva pradhānam . tata eva cāsyotpattiḥ . pravṛttiśca tādarthyena, śibikāvāhakayāneśvarayānavat . atastvaduktivadupayogaviśeṣabhavanaprādhānyaṃ tatkāryatvācchabdasya tatkāraṇatvācca .
kṣāyopaśamiko bhāvaḥ kṣaṇe kṣaṇe'nyatvād dravyārthatāṃ tyaktvā bhavati kṣaṇikatvāt . tenāpi viśeṣeṇaiva
bhūyate, viśeṣa eva bhavati, uktaśabdārthavyutpattirbhavati, bhavat pradhānaṃ bhāva ityupakramya yāvad bālādibhedaṃ
dṛśyate eva ityakṣarārtho gataḥ . vastvarthataśca bhāvitam --sāmānyamupasarjanaṃ viśeṣaḥ pradhānaṃ bhāvaḥ śibikāvāhakayāneśvarayānavaditi .
sa hi bhāvāgamaḥ, yasmāt kṣāyopaśamikabhāvo jñānaṃ bhāvāgama ucyate tasmāt sa pradhānaṃ
bhavati, maryādayābhividhinā ca gamo'vabodhaḥ, tataḥ śabdasyāgamatvam, tata utthāpyate śabdo jñānāt .
tasmācchabdo dravyāgamaḥ . tathāhyāhuriti śabdadravyāgamatve jñāpakamārṣam --āgamato jāṇaye aṇuvayutte davvasutamiti .
itaśca jñānameva pradhānam, yasmāt tata eva cāsyotpattiḥ śabdasya jñānādevotpattiḥ, vakturjñānenotthāpitatvāt, jñānameva śabdasya kāraṇam . pravṛtto'pi śabdaḥ paratantro jñānārthatvāt; paratantro
jñānotpādanārthatvācchrotarītyata āha --pravṛttiśca tādarthyena . tanmūlotpatti-tadarthatvābhyāṃ jñānaṃ pradhānamityetasminnarthadvaye dṛṣṭāntaḥ --śibikāvāhakayāneśvarayānavaditi vaitanikānāṃ yānaṃ yātrāpreritamīśvareṇa
pravṛttamapīśvarayānārtham, ato'pi dvidhāpīśvaraprādhānyavad jñānaprādhānyamiti .
atastvaduktivadityādi . sāmīpyena sarvātmanā yoga upayogaḥ rūpādyarthasamīpe sarvātmapradeśānāṃ
tatpravaṇatā, śabdopayogātmayogavakratā'vakratādestiryag-manuṣyanāmanirvartitaṃ mṛdādi kumbhakārādi ca
yathāsaṅkhyaṃ bhavati rūpādimadarthaviracanātmakatvāt kumbhakārādikāryavad nāmno bhavati,
ātmā buddhyā samarthyārthān mano yuṅkte vivakṣayā . pā॰ śikṣā 6
ityādi sarvaṃ tvaduktopapattijātamupayogaviśeṣabhavanaprādhānyaṃ sādhayati, tatkāryatvācchabdasya, upa

athocyeta--sāmānyamaviśeṣaḥ, ubhayoḥ parasparakāraṇatvāviśeṣatvāt . atha
kasmādupayoga eva nāmatvamāpadyate ? iti upayogatvaprāpternāmnaḥ sarvatra viśeṣapradhānatvam .
tasyāpi vā nāmaśabdasya uraḥprabhṛtītyādinā nāmadravyārthaṃ hitvā dravyadravyārtho'ṅgīkṛtaḥ mūrtadravyābhyupagamāt . mūrtamamūrtasya dravyaṃ na bhavati . nāmaśabdo
yogasya śabdaḥ kāryam, sa eva kāraṇamupayogasya kumbhakāraśarīrāderiti tatkāraṇaṃ taditi tvayaiva prāg
bhāvitaṃ vistareṇaitat .
athocyetetyādi pūrvapakṣo gatārtho yāvadaviśeṣatvāditi . sāmānyamaviśeṣaḥ, tadbhavanamātratvaṃ
na viśeṣa ityetadāpannamiti bhāvito'rtha ubhayoḥ parasparakāraṇatvāviśeṣatvāditi .
atrottaram --atha kasmādityādi yāvat sarvatra viśeṣapradhānatvamiti . upayoga eva nāmatvamāpadyata iti viśeṣasyopayogasya prādhānyamupayogatvaprāpternāmnaḥ . tasyāpi vā nāmaśabdasyetyādi,
nāmaśabdaḥ iti vīṇā-veṇu-tālaśabdādibhyo viśiṣyate prakṛtatvādaupayogitvācca tasya uraḥprabhṛtītyādinā nāmadravyārthaṃ hitvā tvayā dravyadravyārtho'ṅgīkṛtaḥ, tadyathoktam—
ātmā buddhyā samarthyārthān mano yuṅkte vivakṣayā .manaḥ kāyāgnimāhanti sa prerayati mārutam ॥ 6 ॥mārutastūpari caran mandraṃ janayati svanam ॥ 7 ॥ pā॰ śikṣā
ityādinā mūrtadravyābhyupagamāt . ārṣamapi jñāpakam, no+āgamato dravyaṃ śarīramuktam, tadyathā—
aho ṇaṃ imeṇaṃ sarīrasamussa+eṇaṃ sāmā+i+etti padaṃ āghavitaṃ paṇṇavitaṃ  
ityādi . tasmācchabdakāraṇatvatyāgena mūrtadravyakāraṇatvābhyupagamaste virodhāyāpadyate . ata āha --mūrtamamūrtasya dravyaṃ na bhavati pariṇāmikāraṇamityarthaḥ . yathā mūrtamamūrtasya kāraṇaṃ na bhavati ityayamabhyupagamaḥ
tathā nāmaśabdasya mūrtatvādamūrtopayogakāraṇyaṃ na yujyate .
syānmatam--kathaṃ mūrtaḥ śabdo yato'syāmūrtajñānakāraṇyaṃ na bhavediti . atra brūmaḥ --nāmaśabdo

mūrtaḥ kuḍyādipratihatagatitvād loṣṭādivat . tad nāma nopayogasya dravyaṃ mūrtatvād
mṛdvat . uktaṃ hi--na hi mūrtamamūrtatvaṃ nāmūrtameti mūrtatām .dravyaṃ triṣvapi kāleṣu cyavate nātmabhāvataḥ ॥  
nanvanyonyānugatasvarūpatvād nirvṛttyupakaraṇendriyajñānatanvātmadravyavad dravyaṃ
mūrtamamūrtasya jñānasya . dravyendriyaṃ mūrtamamūrtasya jñānasya dravyam . śarīrādikaraṇād
bhavāntarātmanastanvādi dravyam, ghaṭaśca ghaṭākāśasya .
mūrta iti pratipadyatām, kuḍyādipratihatagatitvāt, yasya gatiḥ kuḍyādibhiḥ pratihanyate tad
mūrtaṃ dṛṣṭam, yathā loṣṭādīti . tad nāma nopayogasyetyādi arthapradarśanasādhanam . upayogo na
mūrtadravyahetukaḥ, amūrtatvāt, ākāśavat, na hyākāśaṃ mṛdādidaṇḍādimūrtadravyasya kāryamiti sādharmyadṛṣṭāntaḥ . mṛdvaditi vaidharmyeṇa, yad mūrtadravyahetukaṃ na tadamūrtaṃ yathā mṛditi . athavā nāmūrtasya dravyaṃ
nāmaśabdaḥ, mūrtatvāt, mṛdvat . yadamūrtasyāvagāhāderdravyaṃ na tad mūrtam, yathā ākāśamiti . uktaṃ
hītyādi jñāpakamāha . na hi mūrtamamūrtatvaṃ varṇādimat pudgaladravyaṃ mūrtaṃ sadavarṇādyātmakatvamamūrtatvaṃ na
gacchati na tathā pariṇamati jīvā-''kāśa-dharmā-'dharmatvaṃ na yāti . nāmūrtameti mūrtatvam, nāpyākāśādyamūrtaṃ mūrtatvaṃ prayāti . dravyaṃ triṣvapi atītānāgatavartamāneṣu kāleṣu, na kadācidityarthaḥ, yasmād
nātmabhāvam, yāvaddravyabhāvī yo dharmaḥ sa ātmabhāvaḥ, tamātmabhāvaṃ na kadācit parityajati
dravyamiti .
atrāha --nanvanyonyānugatetyādi yāvad ghaṭākāśasyeti . nātmabhāvaṃ tyajati pararūpaṃ nāpnoti
ityetadayuktam, anyonyānugatasvaparatvāt kṣīrodakavat . anyonyānugatasvarūpatvanidarśanaṃ nirvṛttītyādi
yāvad dravyavat . vatkaraṇaṃ nirvṛttyupakaraṇendriyajñānavat tanvātmadravyavacca iti pratyekaṃ parisamāpyate .
dravyaṃ kāraṇaṃ mūrtamamūrtasya jñānasya, dvividhaṃ dravyendriyam--nirvṛttirupakaraṇaṃ ca, nirvṛttiḥ pakṣmapuṭa-kṛṣṇasārādidravyaniṣpattiḥ, nirvṛttamupakaroti ityupakaraṇaṃ masūrakākārāścakṣurmadhyapradeśāḥ prakāśāñjanādayaścopakaraṇāni . etad dvividhamapi jñānasya dravyaṃ dṛṣṭam . tasya vyākhyānam --dravyendriyaṃ mūrtamamūrtasya
jñānasya dravyam . tathā tanvātmavat ityasya vyākhyā --śarīrādikaraṇād bhavāntarātmanaḥ, kāyāditrividhayogakāryaṃ śarīrāṅgopāṅgādināmakarma, tasya karaṇāt tanvādi bhavāntare janmāntare ya ātmā tasya
dravyaṃ kāraṇaṃ bhavati . ghaṭaśca ghaṭākāśasyeti mūrto ghaṭo'vagāhānumeyasyākāśasyāvagāhātmana iti .


āgataṃ tarhyetad yo'rtho dravyaṃ so'svatantro viśeṣeṇa tathā tathā bhāvyate, jñānamātmā ca viśeṣa eva bhavati . tatra yadi sendriyāṇi matiśrutāvadhimanaḥparyāyajñānāni tatasteṣāmindriyakṛtatvādajñānatvāt kevalameva ekaṃ jñānaṃ syāt . ātmanaśca aśarīrasyaiva svatantrasya kartṛtvāt aśarīreṇa siddhakevalinā kṛtaṃ karmaanveṣyaṃ syāt . na hastādimadrāgikṛtamapi syāt karma, tasyaiva saṃsāritveṣṭeḥ... ...
ātmano'nyatvāt . tathā ākāśaghaṭayoranāvṛtyāvṛtyātmakatvāt kuto ghaṭākāśamākāśaghaṭo vā ? evaṃ kutaḥ sānyonyānugamarūpatā ?
anyarūpānugamāttu cetanācetanayorātmabhāvatyāgāt dravyasya sāmānyabhavana-

atrocyate --āgataṃ tarhyetadityādi yāvad viśeṣa eva bhavatīti . yo'rtho dravyaṃ sāmānyaṃ
viśeṣo vā prakṛtyarthaḥ pratyayārtho vā bhavanaṃ bhāva iti yo'stu so'stu sarvathā so'svatantro viśeṣeṇa
jñānena tathā tathā bhāvyate dravyendriyādi tat sarvātmanā jñānamātmā ca viśeṣaḥ sa bhāvayati .
yadyapi bhavat sāmānyaṃ bhāvastathāpyupasarjanam, viśeṣaḥ pradhānamityuktaṃ bhavati . tatra yadītyādyaniṣṭāpādanaṃ
parasya yāvadekaṃ jñānaṃ syāditi hetuhetumadbhāvena gatārtham . sendriyāṇi mati-śrutā-'vadhi-manaḥparyāyajñānāni,
tānīndriyakṛtatvādajñānāni syuḥ, kevalajñānamevaikaṃ jñānaṃ syāditi .
kiñcānyat, --ātmātmanaścetyādi . ātmaiva svatantraścetanatvāt, na śarīram, svatantraśca kartā .
tataścāśarīreṇa śuddhena siddhakevalinā kṛtaṃ karmānveṣyaṃ syāt, taccātyantadurlabhaṃ muktasaṃsāraprasaṅgādaniṣṭaṃ ca . na hastādimadrāgikṛtamiṣṭamapi syāt karma, tasyaiva saṃsāritveṣṭeḥ pūrvavaddhetuhetumadbhāvenā-
pādanaṃ yāvadātmano'nyatvāt . evaṃ prācyodāharaṇadvayaṃ vyabhicāritam . tṛtīyamapi tathākāśa-ghaṭayoryathāsaṅkhyamanāvṛtyāvṛtyātmakatvāt, ākāśamanāvṛtyātmakaṃ cedāvṛtyātmakaghaṭībhavati ghaṭaścānāvṛtyātmakākāśībhavati āvṛtyātmakaḥ saṃstato ghaṭākāśam iti syāt, tattu tvanmate na . ākāśamevāmūrtam,
tadviparīto ghaṭo mūrta eveti kuto ghaṭākāśamudāharaṇaṃ ghaṭate, ghaṭātmānāpatterākāśasya, ākāśānātmāpatterghaṭasya ākāśaghaṭo vā tadviparītaguṇa udāharaṇamiti ?
evamityādi . anena prakāreṇa dravyasya bhavane parigṛhīte dṛṣṭāntasya viparyayasādhanatvāt kutaḥ
sānyonyānugamarūpatā yā tvayā pratijñātā evaṃ maduktanyāyāt tvanmatena ca dravyasya kāraṇasya
sadā''tmarūpāparityāgāt ? ityuktaṃ parasyāniṣṭāpādanam . ata eva svamataviśeṣapradhānabhavanasāmānyopasarjanabhavanapratipādanārthamāha --anyarūpānugamāttvityādi . tuśabdaḥ paramatavyāvṛttiṃ svamatasiddhiṃ
ca viśeṣayati . cetanācetanayorātmabhāvatyāgāt tvaduktāt dravyasya sāmānyabhavanamupasarjanaṃ bhavadeva

mupasarjanamekameva bhavati, na viśeṣaḥ arthāntarābhāva-bhavadbhavanābhyāṃ kenacidabādhyatvāt .
yathā ca viśiṣṭaḥ sāmānyanirapekṣo bhavati tathā svaviṣaye'pyekavṛkṣādibhavane
dvivacanādiviśeṣāntaranirapekṣeṇaiva tenābhinnaliṅgavacanādinā bhavitavyam . yadyekaṃ
nakṣatraṃ kathaṃ punarvasū dvau, atha dvau punarvasū kathamekaṃ nakṣatram, virodhitvādekadvitvayoḥ ?
ityādi sarvaṃ yathāviṣayaṃ pratividhātavyaṃ ghaṭapaṭadivat .
pratītestādarthyameveti cet, na, pratyavayavapratītereva ekatvādyapekṣayaikavacanādiśabdaprayogaprasiddheḥ . idaṃ tvabhidhānābhidheyapratyayayorvisaṃvādāt pratītiviruddhaṃ
kumārabrahmacāripitṛtvavat .
ca bhavati, tasmādarthāntarābhāvād bhavata eva bhavanācca kenacidaviśeṣo na bādhyate . yathoktaṃ tvayā prāk
vṛkṣo vṛkṣasāmānyamupasarjanīkṛtyaika eva bhavati na dvyādirapi, viśeṣavaśavartitvād nāmnaḥ
  ityādi . tasmādidamaniṣṭaṃ viśeṣāsattvaṃ prasaktam . tadasattvāt sāmānyāsattvaṃ
dṛṣṭeṣṭaviruddhamāpannamiti .
kiñcānyat, yathā ca viśiṣṭa ityādi . yathā ca sāmānyena pratipakṣeṇa vinā viśeṣastannirapekṣo bhavati bhavatyeva viśiṣṭastathā svaviṣaye'pyekavṛkṣādibhavane dvivacanādiviśeṣāntaranirapekṣeṇaiva tenābhinnaliṅgavacanādinā bhavitavyam . tvanmate na punastathā bhavati sa viśeṣaḥ,
nakṣatrapunarvasvādisamānādhikaraṇavacanaliṅgādibhedadarśanāt . tad bhāvayati --yadyekamityādi sādhanadvayamaniṣṭāpādanam virodhitvādekadvitvayorityādi sarvaṃ yathāviṣayaṃ pratividhātavyamityatideśād liṅgakālādāvapyaniṣṭāpādanasādhanāni draṣṭavyāni . yadi punarvasū pumāṃsau na nakṣatraṃ napuṃsakam, puṃstvāt,
vṛkṣavat . atha nakṣatraṃ na pumāṃsau napuṃsakatvāt kuṇḍavadityādi . tathā tārā strītvāt ityādi yojyam .
ghaṭapaṭādivaditi viśiṣṭayorghaṭapaṭayorivānyonyasvarūpāpattirnāsti viśeṣāṇām, sāmānyābhāvāt .
dṛṣṭaṃ ca nakṣatra-punarvasvādiṣu . tasmādayuktamuktam --sāmānyanirapekṣo viśeṣa eva śabdārtho vivakṣitatvāditi .
pratītestādarthyameveti cet . syānmatam--lokapratītatvād nakṣatrārtha eva punarvasvarthaḥ punarvasvartha
eva ca nakṣatrārtha iti loke prasiddhamāgopālādi . tasmāt sāmānyasya viśeṣatvādadoṣaḥ, itarathā nairarthakyameva syāditi . atrocyate --na, pratyavayavapratīterevetyādi . vayamapi lokapratītereva brūmaḥ, dvyekayordvivacanaikavacane, bahuṣu bahuvacanam pā॰ 1 . 4 . 22--21 ityarthānāmavayamavayavaṃ prati vivakṣitānāmekatvādyapekṣayaikavacanādiśabdaprayogaprasiddheryadyekavacanāntaḥ śabdo'bhidhānārthenāpyekena bhavitavyam, na
vdyādinā . atha dvyādiḥ, naikavacanena śabdena bhavitavyam, uktavat . idaṃ tvabhidhānābhidheyapratyayayorvi

lakṣaṇaṃ hi nāma śabdānāṃ prakṛtipratyayādivibhāgānvākhyānam . prakṛtyādyarthāvyavasthāyāṃ lakṣaṇāvyavasthānāt kutastajjanyalakṣyatattvapratipattiḥ śabdavyavasthā
ca, aviviktībhāvitasvalakṣaṇaviṣayatvāt, aviviktībhāvitasvalakṣaṇaviṣayasthāṇupuruṣapratipattivyavasthāvat .
sa vṛkṣa āste iti pratipadya punaḥ ehi manye rathena yāsyasi ityasmāt
tadviparītādapi tadvadeva pratipattyā prakṛtyādilakṣaṇālakṣaṇīkaraṇaṃ pratipatteścāpratipattitvaṃ yadṛcchāpravṛttitvāt .
saṃvādāt pratītiviruddham, punarvasūśabdo dvyartho dvivacanāntatvāt' iti pratyayo nakṣatrābhidheyaviṣayapratyayena
visaṃvadati, sa cānena . kimiva ? kumārabrahmacāripitṛtvavat, yadi kumārabrahmacārī kathaṃ pitā ? atha
pitā kathaṃ kumārabrahmacārīti ? tadvadiheti .
tad bhāvayati --lakṣaṇaṃ hi nāmetyādi . śabdānāṃ lakṣaṇaṃ prakṛtipratyayādivibhāgānvākhyānam,
taddhi lakṣyāñśabdān vyavasthāpayāmi iti . teṣāṃ ca prakṛtyādivibhāgānāmavyavasthā, prakṛtyādyarthāyathārthatvāt . tasyāṃ ca śabdaviṣayaprakṛtyādyarthāvyavasthāyāṃ tadāśritalakṣaṇāvyavasthā . lakṣaṇāvyavasthānāt
kutastajjanyalakṣyatattvapratipattiḥ śabdatattvapratipattiḥ śabdavyavasthā ca ? na staḥ . kasmāt ? aviviktībhāvitasvalakṣaṇaviṣayatvāt . dṛṣṭāntaḥ--aviviktībhāvitetyādi, yathā viviktau santāvaviviktau bhāvitau svalakṣaṇābhyāṃ sthāṇupuruṣau, tatra yā sthāṇau puruṣapratipattirvyavasthā ca mithyāpratipattivyavasthe te, kasmāt ? aviviktībhāvitasvalakṣaṇaviṣayatvāt, tathā śabdānāṃ lakṣyāṇāṃ pratipattivyavasthe .
lakṣyāpratipattyavyavasthābhyāṃ cābhidhānābhidheyaviṣayapratyayadvayavisaṃvādāt kumārabrahmacārī pitā iti
pratyayavad nakṣatra-punarvasvādyekadvitvādivirodha iti sambandhaḥ .
evaṃ tāvat saṅkhyāviṣayaprakṛtipratyayapratipattivirodha uktaḥ . ataḥ paraṃ puruṣaviṣaya ucyate, tadyathā —
sa vṛkṣa āsta ityādi yāvadapratipattitvam . saḥ iti śeṣopapade āste iti puruṣaviṣayaprakṛtipratyayasaṃvādena svayaṃ pratipadya punaḥ ehi manye iti tadviparītapratipattyā prakṛtyādilakṣaṇamalakṣaṇīkṛtaṃ pratipattiścāpratipattīkṛtā tadvadeveti lakṣyatattvāpratipattyavyavasthādvāreṇeti . kasmāt ? yadṛcchāpravṛttitvādasamīkṣita

ehi manye iti prastutakriyāvisaṃvādāt tvaṃ yāmi, ahaṃ yāsi iti prayogavadayathārthamagamakamasādhu . prastutapratyayavisaṃvādādvā, devadatto bhūyata iti prayogavat .
aṅgīkṛtapuruṣārthavaiyadhikaraṇyavṛttatvāt, tvaṃ pacatīti prayogavat .
atra pratyayaparā prakṛtiḥ prayoktavyā, prayogakāle kevalayoḥ prakṛtipratyayayorasambhavāt tathā'narthakatvāt kākavāsitavat . śikṣaṇārthaṃ tu citrabhaktibindu-
paurvāparyapratyayatvād brahmacāripitṛtvavadityeva sambandhaḥ . atra prayogaḥ --ehi manya ityādi yāvadayathārthamagamakamasādhu iti pratijñāstisraḥ . prastutā kriyā manyatiḥ, tayā sāmānādhikaraṇyaṃ visaṃvadati pratyayasyottamapuruṣākhyasya ehiśabdaprayuktamadhyamapuruṣavisaṃvādāditi hetvarthaḥ . tvaṃ yāmi, ahaṃ yāsi iti
prayogavaditi tadarthanidarśanaṃ hetvarthānurūpeṇa yānārthayormadhyamottamaviśiṣṭayorbhede sati visaṃvādādayathārthāgamakāsādhutvavaditi . prastutapratyayavisaṃvādādveti dvitīyo hetuḥ . devadatto bhūyata iti yatheti
dṛṣṭāntaḥ . devadatta iti prathamānirdiṣṭaḥ kartrarthaḥ prakṛtyarthamātravācinā bhāvasādhanena bhūyateśabdena sāmānādhikaraṇyaṃ nārhati bhavati ityanena tu syāt tathā ehiśabdaprastutamadhyamapuruṣāntena manyeityuttamāntāyathārthāgamakāsādhutvānyupaneyāni . prastutapratyayavisaṃvādasphuṭīkaraṇārthamāha --aṅgīkṛtapuruṣārthavaiyadhikaraṇyavṛttatvāditi . tasya nidarśanam --tvaṃ pacatīti yatheti . tvam iti yuṣmadupapade pacati iti śeṣopapadaviṣayaprathamapuruṣaprayogo visaṃvadati tathā ehi manye yāsyasi iti .
atra pratyayetyādi vākyāvadhike'rthe padāvadhike vā pratipādye vākyaṃ padaṃ vā pratiyogiśabdārthāpekṣameva gamayati kevalasyāprayogāt . padāvadhike tāvadayaṃ niyamaḥ--pratyayaparā prakṛtiḥ prayoktavyā,
prakṛteḥ paraḥ pratyayaḥ pā॰ ma॰ bhā॰ 3 . 1 . 2 iti vyavasthāpitatvāt prayogakāle kevalayoḥ prakṛtipratyayayorasambhavāt, asambhavaśca tathānarthakatvāt bhū-laṭ-tip-śapādīnām, kimiva ? kākavāsitavat, yathā
vāyasavāsitādīnāṃ na kaścidabhidheyo'rtho'sti tathā bhū-tipādīnāṃ kevalānām .
kimarthaṃ tarhi bhū sattāyām pā॰ dhā॰ 1 kartari kṛt, laḥ karmaṇi ca pā॰ 3 . 4 . 67, 69
ityādi prakṛtipratyayārthaṃrtha ?pāṭha iti cet, ucyate --śikṣaṇārthaṃ tu citrabhaktibinduvinyasanavat
pṛthagadhyayanam . śiṣyān grāhayāmi iti vibhajya prakṛtipratyayārthau darśyete . yathā ekāmeva kāṣṭhādibhaktiṃ
lekhayiṣyaṃścitrakarācāryaḥ śiṣyān pūrvaṃ binduvinyāsān kārayati paścāt saṃyojayati tataḥ sā darśanīyā
cakṣūramaṇīyā puṣpa-vallī-gṛha-manuṣya-strī-hastyādisaṃsthānā saṃvyavahārārhā bhaktirbhavati evaṃ prakṛtipratyayārthopapradarśanaṃ pṛthak kriyate, apṛthaksiddhasamudāyārthapratipattyupāyatvāt .


vinyasanavat pṛthagadhyayanam . evameva ca kṛtvoktam--prakṛtipratyayau pratyayārthaṃ saha brūtaḥ
pā॰ ma॰ bhā॰ 3 . 1 . 67 . ata eva ca prakṛtiparaḥ pratyayaḥ prayoktavyaḥ pratyayaparā ca prakṛtiḥ
pā॰ ma॰ bhā॰ 3 . 1 . 2 . ata eva ca pratyayārthānapāyitvād manyateḥ prastutasāmānādhikaraṇyatyāgena manye iti uttamaikavacanapratyayaprayogo'yathārthābhidhānam . pratyayapuruṣāyathārthatve'pyeṣaiva bhāvanā . ityarthatrayaviṣayamayathārthatvam . idaṃ ca dravyato'yathārthatvam .
prahāsādidamasatyameveti cet, bahveva tarhi lakṣaṇānāmalakṣaṇīkaraṇaṃ lakṣyā-

evameva ca kṛtvoktamiti jñāpakamāha . prakṛtipratyayau pratyayārthaṃ saha brūta iti prādhānyena
pratyayārtho vivakṣito guṇatvena prakṛtyarthaḥ . ata eva ceti, yaduktaṃ bhāṣye --prakṛtiparaḥ pratyayaḥ prayo-
ktavyaḥ, pratyayaparā ca prakṛtiriti pratyayaḥ paro viśeṣaḥ pradhānaṃ yasyāḥ sā pratyayaparā prakṛtiḥ, paraśabdasya
pradhānārthatā varṇyate .
evaṃ cānena nyāyena pratyayārthād nāpaiti prakṛtiḥ, tatparatvāt . ata eva ca pratyayārthānapāyitvād manyaterityādinā bhāvayitvopasaṃharati yāvadayathārthābhidhānamiti . ehiśabdaprayogaprastutasāmānādhikaraṇyatyāgenāsmatsamānādhikaraṇottamaikavacanapratyayāyathārthatvam aṅgīkṛtapuruṣārthavaiyadhikaraṇyavṛttatvāt tvaṃ pacati iti prayogavaditi sādhūktam . evaṃ tāvat prakṛtyayathārthatvaṃ pratyayāyathārthatva ?dvāreṇānapāyitvāduktam .
pratyayapuruṣāyathārthatve'pyeṣaikaiva bhāvanā . prakṛtyavinābhāvitvāt pratyayasya pratyayatvāt
ehi manye rathena yāsyasi ityasmāt tadviparītādapi tadvadeva pratipattyā pratyayādilakṣaṇālakṣaṇīkaraṇaṃ
pratipṛtteścāpratipattitvaṃ yadṛcchāpravṛttatvādityādi yāvadayamavadhiḥ samānabhāvanaḥ pratyayapuruṣānurūpeṇa
yojyata iti . ityarthatrayaviṣayamayathārthatvamiti nigamanam itiśabdanigamanārthatvāt, anayā bhāvanayā
bhāvitameva bhavati agamakamasādhu ityapi draṣṭavyaṃ buddhicakṣuṣā . idaṃ ca dravyato'yathārthatvam, yasmāt
nāhaṃ tvam ityasmadyuṣmaddravyaviparyayeṇāyathārthatvametat . yathā caitat tathā ghaṭapaṭādiśeṣopapadaviṣayo bhinnavyavahāro nirākriyate tvaṃ pacati ityādikuṭuktvādiprayuktabhinnaliṅgādiviparyayārthaśabdaprayogavaditi .
prahāsādidamasatyameveti cet . syānmatam--ehi manye rathena yāsyasi, na hi yāsyasi, yātaste
pitā ityetadasatyameva prahāsaviṣayatvāt . ata eva lakṣaṇamuktam --prahāse ca manyopapade manyateruttama
ekavacca pā॰ 1 . 4 . 106 iti, tathā dvivacanabahuvacanaviṣayāvapyudāhṛtau yāsyathaḥ, yāsyatha iti .


ṇāmalakṣyīkaraṇaṃ pratipatteścāpratipattitvamasatyatvāt pratyāyyārthaviparyayavṛttatvāt
prahāsoktivat . na ca teṣvasatyamatiḥ . parvatādhikaraṇakarmavacca nāsatyamatiḥ .
ādhāro'dhikaraṇam... ... ...anyasyānādhāratvādvā . bhūtamanāgatamiti ca viruddhārtham . śatabhiṣajaḥ nakṣatram,  godau grāmaḥ, punarvasū pañca tārakāḥ, āmrā vanam,

atrocyate --bahveva tarhītyādi . bahūnāṃ tarhi lakṣaṇānāṃ dhātusambandhe pratyayāḥ pā॰ 3 . 4 . 1
vyatyayo bahulam pā॰ 3 . 1 . 85 ityevamādīnāmalakṣaṇīkaraṇam tallakṣyāṇāṃ ca agniṣṭomayājī asya putro
janitā ityevamādīnāmalakṣyīkaraṇam . pratipatteścāpratipattitvaṃ sarvasyā'satyatvāt, tadasatyatvaṃ pratyāyyārthaviparyayavṛttatvāt prahāsoktivaditi gatārtham . na ca teṣu lakṣaṇeṣu lakṣyeṣu cāsatyamatirbhavati . kiñcānyat, parvatādhikaraṇakarmavacca nāsatyamatiḥ . iha parvate vasati ityetasminnadhikaraṇārthe
parvatamadhivasati, adhyāste ityādikarmatvāyukteḥ . atra prayogaḥ--parvatamadhivasati ityādi asatyamidam,
svakārakavyadhikaraṇavṛttatvāt, devadatto bhūyate iti yatheti . etasya bhāvanārtha ādhāro'dhikaraṇamityādi yāvadanyasyānādhāratvādveti gatārtho granthaḥ . etacca kṣetraviṣayamayathārthatvamuktam . tathā kālaviṣayamayathārthasādhanam --bhūtamanāgatam iti ca viruddhārthamiti . ata uttaraṃ śatabhiṣaja ityādi

devamanuṣyā ubhau rāśī ?  ityādiṣu bhāvato'yathārthatā, dravyakṣetrakālabhāvaviṣayavisaṃvādavṛttatvāt svoktārthanirākaraṇārthatvāt, unmattapralāpavat .
nanu puṣyasya devaviśeṣatvāt tadviṣayau nakṣatratārāsāmānyārthau, ghaṭaviśeṣaviṣayamṛtsāmānyārthavat . uktaṃ hi--yastu prayuṅkte kuśalo viśeṣe śabdān yathāvadvyavahārayuktaukte .so'nantamāpnoti jayaṃ paratra vāgyogavid duṣyati cāpaśabdaiḥ ॥ pā॰ ma॰ bhā॰ 1 . 1 . 1
tasmād vivakṣāpūrvakatvācchabdapravṛtterviṣayaviśeṣaparigraheṇa gāvī-goṇī-gotāgopālikādivat śabdā gamakāścāgamakāśca .
yadyevaṃ tarhi kayā vivakṣayā āpaḥ iti bahuvacanamekasminnapi bindau, eka-
bhāvāyathārthapratipādanaṃ gatārthaṃ yāvadityādiṣu bhāvato'yathārthateti . evaṃ ca na vācakatā śabdasya na
vācyatārthasya, ayathārthatvāt, uktaśabdārthavat . yathārthābhidhānaṃ ca śabdaḥ tattvārthabhāṣyaḥ 1 . 35
ityuktam . tat sarvamupasaṃhṛtya sādhanamāha --dravya-kṣetra-kāla-bhāvaviṣayavisaṃvādavṛttatvāditi heturvyākhyā-
tārthaḥ . svoktārthanirākaraṇārthatvāditi sādhitārthopasaṃhārārtho hetuḥ pṛthagayāthārthyapratipādanārtho vā .
unmattapralāpavaditi dṛṣṭāntaḥ . idaṃ ca sādhanamatītaprapañcena bhāvitārthamiti na vivriyate .
nanu puṣyasyetyādi pūrvapakṣo vivakṣāviśeṣārthaśabdaprayoganyāyāśrayeṇa doṣaparihārārtho yāvad
gamakāścāgamakāśceti . puṣyaḥ pumān devo viśeṣaḥ, tadviṣayau tadarthau nakṣatra-tārāsāmānyārthau
ghaṭaviśeṣaviṣayamṛtsāmānyārthavat sāmānādhikaraṇyaṃ tasmādupapannam . asmiṃśca jñāpakamāha --uktaṃ
hītyādi bhāṣyakāreṇoktam . yastu prayuṅkta iti ślokaḥ . viśeṣe vivakṣite pradhāne guṇabhūtāñśabdān
prayuṅkte yaḥ kuśalo'rthagatyarthatvācchabdaprayogasya taddarśayannāha vivakṣāpūrvakatvācchabdapravṛtteriti --yathāvadvyavahārayuktau yo yaḥ śabdo vyavahārakāle yasya yasya vivakṣitārthasya viśiṣṭasya viśiṣṭa eva gamaka ityabhimataḥ sa eva sa eva tatra prayujyate nānyo'nyatra vā gauṇamukhyādibhāvena svābhidheyapratyāyanasamarthatvāt
sarvaśabdānām . so'nantamāpnoti jayaṃ paratra . kaḥ ? vāgyogavid ya evamuktaviśeṣaviṣayaśabdārthasambandhajñaḥ . duṣyati cāpaśabdairavāgyogavid viśeṣaviṣayaprayogānabhijñaḥ . tasmād vivakṣāpūrvakatvācchabdapravṛtterviṣayaviśeṣaparigraheṇa sādhutā'sādhutā ca śabdānām, asādhutvābhimatānāmapi gavyādīnāṃ sādhutvaṃ viśeṣaviṣayatvāt, sādhutvenābhimatānāmapi gavyādīnāmasādhutvamiti . taddarśayati --gāvīgoṇītyādirgatārthā bhāvanā śabdavyutpattyā .
atrācārya āha --yadyevaṃ tarhītyādi yāvat sikatā iti . eṣo'pi nyāyo vyabhicārād na
prabhavati . udāharaṇairvyabhicārayiṣyannavijānanniva pṛcchati tameva kayā viśeṣavivakṣayeti . āpa iti
bahuvacanamekasminnapi bindau dṛṣṭam, nātra sāmānyaviśeṣabhāvo'sti . tathā ekayoṣiti dārā gṛhāḥ

yoṣiti dārā gṛhāḥ iti, ekasmiṃśca śarkarākaṇe sikatāḥ iti . nityamapi
vahvavayavavṛttatvāditi cet, ekaghaṭe'pi tarhyata eva nityaṃ bahuvacanaṃ prāptam, bindvādāviva āpaḥ . apsu vā ekavacanaṃ syād ghaṭavat .
atiśayyekātmakanirāsena viśeṣaviṣayaprayogasādhutveṣṭau kasmāt tata eva
nyāyāt bindau apchabda ekavacanānto na prayujyate viśeṣaviṣayatvād gavādivat .
sa ekavacanānta eva syāt, ekamiti gṛhītatvāt, tantupaṭavat .
tathā taṭastaṭī taṭamiti katamaṃ viśeṣamupādāya liṅgabhedaḥ katamad vā sāmānyamatidiśyate ?
nanu sthitiprasavasaṃstyānaviśeṣaviṣayo liṅgabhedaḥ . na taṭataṭītaṭānāṃ viṣayaviśeṣaḥ, abhinnasvarūpatvāt, ghaṭaghaṭasvātmavat .
bahuvacanaṃ kayā vivakṣayeti vartate . ekasmiṃśca sūkṣmaśarkarākaṇe sikatā iti, kiṃśabdasya kṣepārthatvāt
kayā vivakṣayā kiṃ tayā vivakṣayā viparītārthayeti . nityamapi bahvavayavavṛttatvāditi cet . syānmatam--bahavo'vayavāḥ paramāṇu-dvyaṇukādayo bindāvapi, tadapekṣayā bahuvacanam āpaḥ iti . atrocyate —
ekaghaṭe'pītyādi . ata eva tvaduktāt bahvavayavavṛttatvāt iti hetorekasmin ghaṭe'pi nityaṃ bahuvacanaṃ
prāptam, bindvādāviva āpaḥ ityaniṣṭāpādanadvāreṇa paroktahetuvyabhicāraḥ . apsu vetyādi,
apchabdādapi ekavacanaṃ syāt, nityamapi bahvavayavavṛttatvāt, ghaṭavat, aniṣṭaṃ caitat .
atiśayyekātmaketyādi . yathāsmābhirukto'tiśayī eka eva ātmā bhavati yat sat kiñciditi tasya nirāsena tvayā viśeṣaviṣayaprayogo gāvyādivat sādhuḥ itīṣṭaḥ, tatredaṃ te'niṣṭamāpādyate—
kasmāt tata eva nyāyāt bindau vartamāno'pchabda ekavacanānto na prayujyate, viśeṣaviṣayatvāt, gavādivaditi ? ato'yamapi nyāyo vyabhicaratīti . kiñcānyat, so'pchabda ekavacanānta
eva syāt, bahvavayavātmakatve'pi ekam iti gṛhītatvāt tantupaṭavaditi gatārthatvānna vyākhyāyate .
evaṃ tāvadayaṃ saṅkhyāviṣayo vicāro na ghaṭate . liṅgaviṣayo'pi viśeṣaprayogasādhutvanyāyo na
ghaṭate . arthaikatve saṅkhyābhedānupapattivat liṅgabhedānupapattirapītyata āha --tathā taṭastaṭītyādi . katamaṃ
vātra viśeṣamupādāya liṅgabhedaḥ ? katamad vā sāmānyamatidiśyate viśeṣapratipādanārtham ? na
sambhavatītyarthaḥ .
āha --nanu sthiti-prasava-saṃstyānaviśeṣaviṣayo liṅgabhedaḥ .

gocaraviśeṣopapattau vā so'pi nāsti, na hi taṭo gocaraḥ prasavasya, saṃstyānātmakatvāt, strīvat . na taṭī gocaraḥ saṃstyānasya, prasavātmakatvāt, puruṣavat .
na taṭaṃ gocaro'nubhayatvasya, saṃttyānaprasavātmakatvāt, strīpuṃsavat . athavā... ...
taṭīvat . evaṃ liṅgābhāva eva . tataścāsattvamapyeṣām, akriyāvyayatve satyaliṅgatvāt, khapuṣpavat .
athocyeta--nanvevaṃ saṃstyānātmakatvādityādinā triliṅgatvaṃ vyavasthāpitameva
saṃstyāne styāyaterḍraṭ strī sūteḥ sap prasave pumān .ubhayorantaraṃ yacca tadabhāve napuṃsakam ॥pā॰ ma॰ bhā॰ 4 . 1 . 3
sthitirnapuṃsakam, strī styānam, prasavaḥ pumān, ete cārthāḥ sarvamūrttirteṣu sambhavanti, atra
yo viśeṣo vivakṣyate tadviṣayo liṅgabheda iti . etacca na taṭa-taṭī-taṭānāṃ viṣayasya viśeṣaḥ,
ekatvādarthasya sa eva viśeṣo nāsti, yadviṣayo liṅgabhedaḥ syāt sa nāsti, abhinnasvarūpatvāt,
ghaṭa-ghaṭasvātmavat, yathā ghaṭa eva ghaṭasvātmā tathā taṭa eva taṭī taṭaṃ ca, abhinnasvarūpatvād nāsti
viśeṣaḥ . āha--gocaraviśeṣopapatterbhittyādisaṃsthānā taṭī kaṭakādisaṃsthānastaṭaḥ kuḍyādisaṃsthānaṃ taṭamiti
tasmād viṣayaviśeṣopapatterliṅgaviśeṣopapattiriti . atrocyate --gocaraviśeṣopapattau vā so'pi viśeṣo
nāsti, yasmād na taṭo gocaraḥ prasavasya, saṃstyānātmakatvāt, saṃstyānātmakatvaṃ tasyārthasya siddhaṃ
tvayaivābhyupagatatvāt tryātmakatvasya, strīvaditi stana-keśavatyāḥ prasavābhāvavaditi . evaṃ śeṣe sādhane
gatārthe yāvat strī-puṃsavaditi . eṣa bāhyastryādinidarśanabalena gocaraniṣedhaḥ kṛtaḥ . adhunā tasyaivārthasya
tritvāpekṣayā kriyate --athavetyādi sādhanāni gatārthāni yāvat taṭīvaditi . evaṃ liṅgābhāva eva
taṭatvādīnāṃ prasavādidharmābhāve gocaraviśeṣābhāvādityupanayaḥ . na liṅgābhāva eva doṣaḥ, kiṃ tarhi ?
tataścāsattvamapyeṣāṃ mūlodvartanena, akriyā-'vyayatve sati aliṅgatvāt, khapuṣpavat, mā bhūt
pacatyādisvarādyākhyātāvyayābhidheyārthavat sattvāśaṅketi akriyāvyayaviśeṣaṇam . athocyetetyādi .
pareṇocyeta parihāraḥ --nanvevaṃ prapañcanena gocaraliṅganirākaraṇavyākhyānena 'saṃstyānātmakatvādityādinā
triliṅgatvaṃ svaṃ svaṃ liṅgavyavasthāpanahetuṃ parigṛhṇatā vyavasthāpitameva tvayā . yathā na taṭī, saṃstyāna

tvayā taṭaḥ puṃliṅgaṃ prasavātmakatvāt puruṣavadityādi . na, liṅgavyavasthāpanahetvabhāvāt . prasavādīnāmekārthe sannidhibhāve vā sa pumāneva na syāt, strītvāt, devadattādivat . na strī, puṃstvāt . na tau, napuṃsakatvāt, itaravat .
parvatanadībhavanaviṣayaṃ triliṅgatvaṃ viśiṣṭaviṣayamiti cet, na, pumādibhinnabāhvādyekaliṅgatvāt ardharcādiṣu ca viśeṣādarśanādaparihārāt . nanvekasya dṛṣṭaṃ
triliṅgatvaṃ bhūtirbhavanaṃ bhāva iti . na, yadi vayaṃ loke dṛṣṭatvāt pratipadyāmahe taṭe
dṛṣṭatvādeva kasmād na pratipadyāmahe ? tadeva durdṛṣṭam . api cedaṃ sādhyam--asāvapyeko'rtho bhāvo veti .
prasavātmakatvāt, puruṣavat ityāttha tathā taḥtaṭaḥ puṃliṅgam, prasavātmakatvāt, puruṣavaditi,
ādigrahaṇāt saṃstyānānubhayatvābhyāmapi trayāṇāṃ triliṅgatvahetutvamiti . etacca na, liṅgavyavasthāpanahetvabhāvāt . nanūktam--ta eva hi prasavādayo liṅgavyavasthāpanahetavo na santīti sādhitamanantarameva,
tasmānna kiñcidetat . abhyupagamyāpi prasavādīnāmekārthe sannidhibhāve vā sa pumāneva na syāt,
strītvāt, devadattādivat, tasya strītvaṃ tvayābhyupagataṃ triliṅgatvāt . tathā na strī puṃstvāt, na
tau strīpuṃsau napuṃsakatvāt, itaratvena dṛṣṭānto'tra .
parvata-nadītyādi . syānmatam--parvataḥ pumān, tadviṣayastaṭaḥ . nadī strī, tadviṣayā taṭī . bhavanaṃ
napuṃsakam, tadviṣayaṃ taṭam . tasmāt triliṅgatvaṃ viśiṣṭaviṣayamiti . etacca na, pumādibhinnabāhvādyekaliṅgatvāt . ekasmin dehe bāhuḥ pumān, jihvā strī, akṣi napuṃsakamiti niyataliṅgatvānnaitadapi
puṣkalam . kiñcānyat, ardharcādiṣu ca viśeṣādarśanādaparihārāt na iti vartate, ardharcaḥ ardharcaṃ
gomayaḥ gomayamityādīnāṃ strīliṅgābhāvāt triliṅgatvaṃ naikārtham .
āha --nanvekasya dṛṣṭaṃ triliṅgatvam--bhūtirbhavanaṃ bhāva iti, ato'vyabhicāra iti cet,
netyucyate, yadi vayamityādi, yadi loke prayogo dṛṣṭa ityetāvatā pratipadyāmahe tvādṛśā iva parapratyeyāḥ
taṭe dṛṣṭatvādeva kasmād na pratipadyāmahe ? kiṃ vivādena ? tasmāt tadeva durdṛṣṭam, prasiddhireva
duṣprasiddhirityarthaḥ . api cedamityādi, bhūtirbhavanaṃ bhāvaḥ ityete'pi trayo'rthā yathārthābhidhānaśabdanayamatena
bhinnāḥ, tasmādetat sādhyam--asāvapyeko'rtho nāneka iti . api ca bhāvo veti etadapi

api ca ekasya trailiṅgyāyuktivicāre bhūtyādīnāṃ nānāśabdānāmupanyāso'tivispardhate, paryāyanayaviṣayatvācca bhāvaśabdasyātra kartaivaiko bhāvaḥ tasmādekabhavanāsattvādarthaikatvamapi naiva .
yadapyuktaṃ nakṣatratārārthātideśa... ... ...ayaṃ devadattaḥ, vṛkṣo'rtho bhavati .
nakṣatreṇa sāmānyena puṣyasya atideśaḥ yathā idamā devadattasya . atra yuktau,
devadattasyedaṃviṣayatvādatideśo yujyate, na nakṣatreṇa puṣyasya atadviṣayatvāt . arthena
vā vṛkṣo'tidiśyeta tadviṣayatvāt . nakṣatrādyatideśyo na bhavati puṣyaḥ, asvaviṣayatvāt, sthāṇupuruṣavat . yadyatadviṣayeṇāpyatidiśyeta ghaṭādāvapi nakṣatrādyatideśavṛttiryuktā syāt, atadviṣayatvāt, puṣyavat .
sādhyam--bhāvaḥ kriyā na kartā bhūtyādiśabdābhidheyaḥ . sa ca śabdanayasya nāsti, prakṛtyarthasya nyagbhūtatvāt .
kartrarthasyaiva sadbhāvāt manmatena .
api cetyādi . taṭaśabdasyaikārthasya ekasya trailiṅgyāyuktivicāre nānāliṅgānāṃ bhūtyādīnāṃ
nānāśabdānāmupanyāso'tivispardhate . itaśca na ghaṭate tadupanyāsaḥ, dravyārthatvāt sāmānyasya
bhūti-bhavana-bhāvākhyasyaikatvāt tadviṣayamudāharaṇaṃ syāt, na paryāyanayaviṣayam, paryāyanayaviṣayatvācca
bhāvaśabdasyātra kartaivaiko bhavati iti bhāvo viśiṣṭa evaiko ghaṭādiḥ, na tveka eva bhūtyādirūpo viśeṣaḥ
kartā . tasmādekabhavanāsattvādarthaikatvamapi naiva, sāmānyabhavanasyaikasya nyagbhūtatvāt viśeṣabhavanasya
bhūtyādiviśiṣṭaikarūpatvāt nāstyarthaikatvamatra naye'to dravyārthakṛtaṃ bhūtyādiṣvaikyaṃ tad māṃ pratyasiddhamityarthaḥ .
tasmādadṛṣṭānta iti .
kiñcānyat, tvayā yadapyuktaṃ nakṣatratārārthātideśetyādi taduktapratyuccāraṇam . sāmānyārthātideśena
viśeṣārthātisarge nidarśanam --ayaṃ devadatta iti, vṛkṣo'rtho bhavati iti dvitīyam . śeṣaṃ gatārthaṃ
sabhāvanaṃ yāvad devadattasyeti pūrvapakṣaḥ . uttarapakṣastu atra yuktau devadattasyedamityādinā vaidharmyaṃ
nidarśayati atideśābhāvabhāvanārthaṃ yāvadatadviṣayatvāditi prathamanidarśanasya . arthena vetyādinā dvitīyanidarśanavaidharmyaṃ darśayati . arthena satā vṛkṣo'tidiśyeta pratyakṣaḥ san parokṣeṇa dharmeṇa viśeṣeṇa, na
sāmānyena satā vā khapuṣpādinā vā . nakṣatrādīnāmatadviṣayatvāt pratyakṣanirdeśyasya piṇḍasya devadattārthasya
tadviṣayatvāt vṛkṣasyārthaviṣayatvācca vaidharmyam . tasmānna dṛṣṭāntaḥ . nakṣatrādyatideśyo na bhavati puṣyaḥ,
asvaviṣayatvāt, sthāṇuneva puruṣaḥ puruṣeṇa vā sthāṇuriti . yadyatadviṣayeṇāpyatidiśyeta ghaṭādāvapi nakṣatraṃ
tārā ghaṭaḥ ityatideśavṛttiryuktā syāt atadviṣayatvāt puṣyavat ityatiprasaṅgaḥ .


nanu puruṣo'pi... ... ...gavādi goṇyā . satyamucyate, na tu tadgataviśeṣavirodhena... ... ...saṃvādavyudasanavṛttiḥ . eṣa prakṛtyādivisaṃvādeṣvapi aśeṣa ākṣepaparihāraprapañca āyojyaḥ .
nanvevamākhyāturākhyeyārthagataviśeṣairvinā tadākhyānāsambhavād nāntarīyakaṃ
viśeṣaṇopādānam, tāni ca saṃkhyāliṅgādibhedā eva . na, kriyāvyutpattyādibhedena
vyākhyānopapatteḥ . uktaṃ hi--kriyākārakabhedena paryāyavacanena vākyāntareṇa ca vyākhyā

nanu puruṣo'pītyādi asvaviṣayatvāsiddhyudbhāvanaṃ yāvad gavādi goṇyeti . taduttaram --satyamucyata ityādi . śabdo hi tena prakāreṇa vācyaviśeṣaṃ saṃvādinaṃ bravīti, tatsamparigrahaguṇena satyamucyate
so'rthaviśeṣaḥ, na tu tadgatānāṃ viśeṣāṇāṃ virodhenocyate yathā strī-puṃ-napuṃsakādīnāmekadvibahutvādīnāṃ
caikārthatveneti saṃvāda-visaṃvādadarśano grantho yāvat saṃvādavyudasanavṛttiriti gatārthaḥ . evaṃ liṅga-saṅkhyāvisaṃvādavṛttihetuprasaṅgena codya-parihāraprapañca uktaḥ . eṣa prakṛtyādivisaṃvādeṣvapi aśeṣa ākṣepa-parihāraprapañca āyojyaḥ samānapracarcatvāt prakṛti-pratyayādyakṣaraviśeṣoccāraṇamātrabhedaḥ prahāsādidamasatyameva
iti codyopakramaprabhṛtiryāvadetadavadhi liṅgādiviśeṣatyāgena yathānupūrvottarapakṣaviracano neya iti .
nanvevamityādi . nanvākhyāturākhyānakarmaṇi pravṛttasya ākhyeyārthagataviśeṣairavaśyambhāvibhirvinā
tadākhyānāsambhavād nāntarīyakaṃ viśeṣaṇopādānam, tāni ca viśeṣaṇāni saṅkhyāliṅgādibhedā eva, itarathā
arthopadeśābhāvaḥ, arthapratyāyanārthatvācchabdaprayogasya arthaparatantrasyānantarīyakatvavad liṅgādibhedanāntarīyakatvamiti . etacca na, kriyāvyutpattyādibhedena vyākhyānopapatteḥ . taddarśayati --uktaṃ hītyādi
jñāpakena kriyā-kārakabhedeneti,

dravyavadāśrayavṛttiḥ svasthā parasādhanā tryabhihitatā ?śca .
dve śūnye kṣayiṇī cetyaṣṭau jñeyāḥ kriyābhedāḥ ॥  

kārakabhedāḥ kartrādayaḥ ṣaḍaṣṭau vā kālopāyasahitāsta eva . paryāyavacanena ghaṭa-kuṭa-kumbhādinā
vākyāntareṇa ca sthānivadādeśo'nalvidhaupā॰ 1 . 1 . 56 ityasya sthānyādeśapṛthaktvāt sthānivadatideśo guruvad guruputre vartitavyam anyatrocchiṣṭabhojanāt pādagrahaṇācca pā. ma. bhā. 1 . 1 . 56 ityādi .

  . kriyābhedena divu krīḍāvijigīṣāvyavahāradyutistutimodamadasvapnakāntigatiṣupā॰ dhā॰ 1107... ...sa vṛkṣaḥ . ihāpi kriyākārakabhedābhyāṃ puṣyati... ...khapuṣpe .
upoddhāta... ...bhedalakṣaṇāyāḥ adhikaraṇayoga... ...vyākhyāyāḥ kā kathaṃ vā'nupapattirliṅgādyabhede'pi ? anekārthaikaśabdagrahaṇenāpi vyākhyānād liṅgādyabhede'pyarthādhigatiḥ . yathāha--vāgdigbhūraśmivāgdigbhūraśmivajreṣupaśvakṣisvargavāriṣu . daśasvartheṣu medhāvī gośabdamupadhārayet ॥... ... ...॥  ... ...dṛṣṭyā vā .
ata eva ca vyākaraṇādhyayane yatna āstheyaḥ . uktaṃ hi--... ... ...॥arthapravṛttitattvānāṃ śabdā eva nibandhanam .tattvāvabodhaḥ śabdānāṃ nāsti vyākaraṇādṛte ॥ vākyapa॰ 1 . 13
athavā ācāryeṇaiva kriyābhedena divu krīḍetyādi vyākhyātameva yāvat sa vṛkṣa iti gatārtham .
ihāpīti siddhaṃ vyākhyānaṃ pradarśya prastutaṃ yojayati kriyākārakabhedābhyāṃ puṣyatītyādi yāvat khapuṣpa
iti gatārthā vyākhyā . athavānyā vyākhyā --upoddhātetyādi yāvad bhedalakṣaṇāyā iti vyākhyāyāḥ
kā kathaṃ vehā'nupapattirliṅgādyabhede'pi iti sambhantsyate . athavāyamaparo vyākhyāmārgaḥ, tadyathā --adhikaraṇayogapadārthetyādi yāvat kā kathaṃ vānupapattirliṅgādyabhede'pīti . sodāharaṇaṃ tvasya vyākhyānaṃ
tatrāntrārthasaṅgrahādibhyo'dhigantavyam .
itaśca vyākhyānālliṅgādyabhinnārthagatirupapadyate, anekārthaikaśabdagrahaṇenāpītyādi . vyākhyātṛbhirekaḥ śabdo'nekārtha iti bruvadbhirvyākhyānād liṅgādyabhede'pyarthādhigatirabhyupagataiveti . tad

yadapyucyeta--liṅgādivicārakhedo'yamakasmāt kriyate tvayā . abhijalpo hi
śabdārthaḥ . sa ca śabda eva .so'yamityabhisambandhād rūpamekīkṛtaṃ yadā .śabdasyārthena taṃ śabdamabhijalpaṃ pracakṣate ॥
darśayati --yathāha--vāg-dig-bhū-raśmītyādi śloko'yamācāryeṇaiva vyākhyātaḥ yāvad dṛṣṭyā veti granthenaiva . evaṃ niravaśeṣavyākhyeyaviṣayavyāpitā vyākhyāyāḥ pradarśitā . ata eva cetyādi . vyākaraṇaṃ hi
lakṣyādhigataye lakṣaṇaṃ kathaṃ nāma śabdādarthe jñānamaviparītaṃ syāt iti . tasmād vyākaraṇādhyayane
yatna āstheyaḥ .
uktaṃ hītyādi ślokadvayaṃ vyākaraṇastavanārthaṃ nidarśayati . vāgādiṣu gośabda eko'nekārthaḥ,
ekasmin pṛthubudhnādilakṣaṇe'rthe ghaṭa-kuṭa-kumbhādiśabdo'nekaḥ pravṛttaḥ ityevamādeḥ prakāśyasyārthasya prakāśakaṃ
vyākaraṇaṃ sthāvara-jaṅgamānāmiva prakāśyānāṃ sūryaḥ . tathā na vyākaraṇamantareṇa vācyasya sūkṣmasya jñānaṃ
vācakasya ca śabdasya, yaḥ śabdaḥ śabdakarmako vācameva brūte hasatijalpatyādistadviṣayaṃ ca jñānaṃ na sambhavati . tacca sarvaṃ vyākaraṇajño veda . tathā arthapravṛttitattvānāmityādi . arthā abhidheyāḥ, pravṛttayaḥ
kriyāḥ puruṣahitahetavo'hitahetavo vā, teṣāmubhayeṣāṃ tattvāni svānyaviparītāni rūpāṇi śabdaireva jñāyante .
śabdānāṃ punastattvaṃ vyākaraṇādṛte na jñāyate . athavārthasya pravṛttitattvāni yathāsvamekaikasyānantadharmātmavipariṇāmāḥ, tāni śabdairjñāyante, śabdā vyākaraṇeneti . athavā arthā dharmārthakāmamokṣāḥ, taddhetavaḥ
pravṛttayaḥ, tāsāṃ tattvāni yathāsvaṃ sādhyasādhanabhāvāḥ . ityādivyākhyāviśeṣeṣu tadviṣayasamyagjñānasya
śabdāḥ kāraṇāni, śabdajñānasya tu vyākaraṇamiti .
yadapyucyetetyādi . strīpuṃnapuṃsakavyaktīnāṃ viruddhānāṃ puṣyanakṣatratārārthānāmayuktamaikādhikaraṇyam,

tayorapṛthagātmatve rūḍheravyabhicāriṇi .kiñcideva kvacid rūpaṃ prādhānyenāvatiṣṭhate ॥loke'rtharūpatāṃ śabdaḥ pratipannaḥ pravartate .śāstre tūbhayarūpatvaṃ pravibhaktaṃ vivakṣayā ॥ vākyapa॰ 2 . 129, 130, 131
darśanotprekṣābhyāmarthamupagṛhya tatra nyagbhūtasvaśaktiḥ buddhau pariplavamāna āntaro
vijñānalakṣaṇaḥ śabdātmā śrutyantarapravṛttiheturabhijalpa iti bhartṛharyādimatam .
vasurātasya bhartṛharyupādhyāyasya mataṃ tu sa ca svarūpānugatamarthamantaravibhāgena
saṃniveśayati .
punarvasū nakṣatram ityādisaṃkhyāvirodhādyayuktervijñānamapi tadviṣayamayuktam ityādivacanakhedo'yamakasmāt
kriyate tvayā . kiṃ kāraṇam ? abhijalpo hi śabdārthaḥ, hiśabdo yasmādarthe, śabdārthasyābhijalpatvād
na liṅgādivicārakhedenārthaḥ, asadviṣayatvāt, khapuṣpaviṣayavicārakhedavat . syānmatam--ko'sāvabhijalpa
iti, atrocyate --sa ca śabda eva, sa cābhijalpaḥ śabda eva .
kathamiti cet, ucyate --so'yamityabhisambandhāditi ślokaḥ . yo'rthaḥ so'yaṃ śabdo ghaṭaḥ
ityabhedopacārasambandhād yadā śabdasya rūpamarthainaikīkṛtaṃ bhavati tadā yathā indrakaḥ, candrakaḥ itīndracandrādyapratyakṣārthānabhijño'pi indra-candraśabdarūpāpannaṃ gopālādimarthaṃ pratyāyayan dṛśyate so'rthena ekībhūtaḥ
śabda eva abhijalpaḥ ityucyate . evaṃ śabdārthayoḥ kṣīrodakavadapṛthagātmatvam . tayorapṛthagātmatve
satyavyabhicāriṇi anyonyāvinābhāvitve'pi rūḍhivaśādeva kiñcid rūpaṃ prādhānyenāvatiṣṭhate śabdarūpamartharūpaṃ vā yathā laukikā arthapradhānāḥ śābdāḥ śabdapradhānā iti, tamarthaṃ pravibhāgena darśayati--saṃvyavahārakāle loke'rtharūpatāmiti śloko gatārthaḥ . agnimānaya ityukte loke dahanādilakṣaṇe'rthe sampratyayaḥ,
na śabde . śāstre tu strībhyo ḍhak pā॰ 4 . 1 . 120 iti strīvācakeṣu sārtheṣu śabdeṣu, bhujo kauṭilye
pā॰ dhā॰ 1418 ityevamādiṣu artheṣveva sampratyayaḥ . tadvyākhyā --darśanotprekṣābhyāmityādi . pradhānādidarśanena puruṣasya utprekṣayā vārthamabhidheyatvena upagṛhya pūrvoktacandrādivat sākāraṃ tatra nyagbhūtasvaśaktiḥ
asvatantrīkṛtābhidhānasāmarthyaḥ buddhau pariplavamānaḥ ayamitthamanena śabdenocyata ityāntaro vijñāna-
lakṣaṇaḥ śabdātmā śrutyantarasya bāhyasya dhvanyātmakasya pravṛttau hetuḥ utthāpakaḥ so'bhijalpālpo'bhidheyākāraparigrāhī bāhyācchabdādanya iti bhartṛharyādimatam . vasurātasya bhartṛharyupādhyāyasya mataṃ tu
sa ca svarūpānugatamityādi, sa ca abhijalpaḥ svarūpānugatamartharūpamantaravibhāgena sanniveśayatīti .




aśakteḥ sarvaśaktervā śabdaireva prakalpitā .
ekasyārthasya niyatā kriyādiparikalpanā ॥ vākyapa॰ 2 . 132

ihaikamevārthavastu ekasyāmavasthāyāmekasmin kāle yugapat paryāyeṇa vocyate
viruddhairdharmaiḥ . tadyathā--odanaṃ pacati, pākamodanasya nirvartayati, nirvṛttiṃ pākasya
karoti . tatra yadi karmatvaṃ kathaṃ śeṣarūpatvamodanasya śeṣarūpatvaṃ ca pākasya .
tasmādavidyamānā vā śaktayo'syārthasya śabdena vivakṣāvaśāt samadhyāropyante .
sarvaśaktiyoge vā niyatāstāḥ śabdaḥ prakāśayati . tatrāśaktipakṣe
vastugatā śaktiraprayojikā . na hi tasyā vastuviṣayābhyāṃ sannidhānāsannidhānābhyāṃ kiñcidapi prayojanamasti . yogyaśabdanibandhanā hi vivakṣā śrotṛbuddhau

satyapi bāhye'rthe tannirapekṣaṃ svātantryamabhijalpasya pradarśayitumāha --aśakteḥ sarvaśaktervetyādi . yā
etā gati-sthiti-jalpi-cintyādidhātuvācyāḥ kriyā bāhyārthaśaktyabhimatāḥ tadvān vāsau bāhyo'rtho'stu
aśaktireva vā dvayorapi śaktimadaśaktipakṣayostāḥ kriyādiśaktayo niyatā eva jalpanādi manuṣyādīnāmeva,
sarpaṇaplavanādyāḥ sarpaśakunādīnāmeva iti, sarvā eva tu ekasya kasyacidarthasya anekāḥ śabdaireva
prakalpitāḥ śabdaśaktyutthāpitā ityarthaḥ .
etamevārthaṃ bhāṣyeṇa vivṛṇoti --ihaikamevārthavastu ityādi . vastuta eka odana ekasyāṃ pacanāvasthāyāmekasmin muhūrtādau kāle bahubhirvaktṛbhiryugapadekena vā paryāyeṇa vaktrocyate viruddhairdharmaiḥ .
tadyatheti nidarśayati, odanam iti devadattādikartṛsamārūḍhakriyaṃ karma, pākamodanasya iti ṣaṣṭhyā
sambandhamātraṃ pākakarmatvam, nirvṛttiṃ pākasya iti ca pākasambandhitvamiti .
tatra yadītyādinā bhāvayati yāvat pākasyeti . bāhye'rthe viruddhadharmasambandhābhāvād yugapadekakāle
na ghaṭate evam . nāpi krameṇa prayoge, vastuna ekatvāt pākasamavāyina odanākhyasya pākāvasthāyāḥ
kālasya ca .
tasmādityādi pāriśeṣyāt avidyamānā vetyādinā prathamavikalpe darśayati śabdasyaiva śaktiṃ
yāvat samadhyāropyanta iti . sarvaśaktiyoge vetyādi dvitīyavikalpe'pi śabdaśaktimeva darśayati yāvat
prakāśayatīti .
tatrāśaktipakṣe vastugatā śaktiḥnāstyeva ityabhyupagatatvādaprayojikā śabdaprayogasya,
khapuṣpavadasattvāt . na hi tasyā ityādi bhāvanā gatārthā yāvat kiñcidapi prayojanamasti, prayojane hi

tāṃ tāṃ śaktimadhyāropayati . sarvaśaktipakṣe tu vyavasthitāmavyatikīrṇāṃ tāṃ tāṃ
śaktimupādāya svaviṣayaniyatāḥ śabdāḥ prayujyante . tasmādubhayorapi... ... ...
sambhavati .
idamapyasmadabhiprāyaprasādhanaphalam . yogyaśabdanibandhanā hi vivakṣā śrotṛbuddhau tāṃ tāṃ śaktim adhyāropayati . tatra vastu tāvadanenaiva tvadvacanena śabdādanyat siddham . tadidaṃsambandhātmakaśabdārthayorbhedād yatrāsau prayujyate śabdo
vaktumiṣyate ca śaktiśca yatrādhyāropyate tad vastu sarvasyāsyādhārabhūtam . yogyo'nurūpaḥ śabdaḥ . tasmādarthāt siddhāt paścād bhavati śabdaḥ . yathārtharūpaṃ tathā hi sa
yogyaḥ śabdastasyārthasya vācakaḥ . arthanibandhanā hi vivakṣā, itarathā vacanasya
sati prayogaḥ syāt . tasyāmasatyāmapi bāhyārthaśaktau matpakṣe sambhavatyeva śabdaprayogaḥ, yasmād yogyaśabdanibandhanetyādi gatārthaṃ yāvacchaktimadhyāropayati . sarvaśaktipakṣe tu mama viśeṣeṇa vyavasthitāṃ kutaścidanādeyāmavyatikīrṇāmananyaśabdavācyāmityādi yāvat prayujyante prayogasāphalyamastīti . tannigamayati—
tasmādubhayorapītyādi yāvat sambhavatīti pūrvapakṣaḥ .
atra vayaṃ brūmaḥ --idamapyasmadabhiprāyaprasādhanaphalam, sāmānyopasarjanā viśeṣā eva bhavanti
ityetameva sādhayati, etadasya tvadvacanasya phalaṃ bhaviṣyati . tad bhāvayitukāmo yogyaśabdetyādi pratyuccārayati yāvadadhyāropayatīti aśaktipakṣe śabdaśaktipradarśanopasaṃhāro'ntyaḥ, tatphalatvāccheṣagranthasya . tatra
vastu tāvadityādi . anenaiva tāvat tvadvacanena śabdādanyad vastu śaktyākhyaṃ śaktimadvā siddham . tat
punarvastu kīdṛśamiti cet, darśayati --tadidaṃsambandhātmaketyādi, so'yamityabhisambandhāt ityetasmādeva
vacanāt tacchabdavācyaṃ vastu idaṃśabdavācyācchabdādanyat arthādvā tacchabdavācyādidaṃśabdavācyaḥ śabdo'nyaḥ, ādhārādheyayorbhedāt tadidaṃsambandhātmakaśabdārthayoḥ . yatrāsau prayujyate śabdaḥ vaktumiṣyate
ca yadviṣayā buddhirutpādayitumiṣṭetyarthaḥ śaktiśca yatrādhyāropyate tad vastu sarvasyāsya śabdaśaktibuddhi-vivakṣākhyasyārthakalāpasyādhārabhūtam, ādheyānāmādhāraprāṇataḥ siddheḥ . yogyaśabdācca bāhyārthasiddhiḥ, yogyo'nurūpaḥ śabdaḥ, kenacidarthena kaścit tadanurūpa eva śabdo yujyate pṛthubudhnādyarthena
ghaṭaśabdaḥ . tasmād ghaṭākhyādarthāt siddhāt paścād bhavati śabdaḥ, anuśabdasya paścādarthatvāt
siddhe'rthe paścācchabdenārthasya yogo'nurūpaḥ . yathārtharūpādipami ?tyādi, athavā anurūpo yogyaḥ,
yathārtho'nuśabdaḥ, yathārūpaṃ yad yad rūpaṃ yathārūpamanurūpaṃ yathā yujyate tathetyarthaḥ . kathaṃ ca yujyata
ityata āha --tathā hi sa ityādi, tena hi prakāreṇāsau yogamarhati yogyaḥ śabdaḥ tamarthaṃ pratyāyayiṣyāmīti prayogadarśanāt tasyārthasya vācakatvopeta ityarthaḥ, yo hyarthasyāvācakaḥ sa nānurūpo na yogya ityuktaṃ
bhavati tvayaiva . yasmādarthanibandhanā vivakṣā, hiśabdahetvarthatvāt . itaratheti arthapratyāyanādṛte vacanasya

pravṛttyasambhavāt . na hi śabdo'nāmṛṣṭapratyāyyapratyāyakabhāvo vaktumiṣyate . na ca
vivakṣāmātreṇa śabdaḥ śrotṛbuddhau tāṃ tāṃ śaktimādhātuṃ śaknoti . evaṃ cānena
tvadvacanenaiva viśeṣalakṣaṇāḥ śaktayaḥ parigṛhītā eva tvayā . asmanmatavadeva ca
viśeṣasvarūpapravṛttyā vinā na kaścicchaktimānanyaḥ . viśeṣā eva śaktayaḥ svārthasatyaḥ .
tāsāṃ ca teṣu teṣu vivakṣaiva vyañjikā . vivakṣaiva tāṃ tāṃ śaktimadhyāropayati
prāgātmani paścāt prayogācchrotṛbuddhau . śabdanirapekṣaiva vivakṣādhyāropyā śaktirarthe,
pravṛttyasambhavāt . na hi śabda ityādi, śabdo hi samīkṣitapratyāyyapratyāyakasambandho vaktumiṣyate,
na hyanāmṛṣṭapratyāyyapratyāyakabhāvaḥ . vivakṣāyāścārthamantareṇāsambhavāt na ca vivakṣāmātreṇetyādi, ca
śabdo vivakṣite'nurūpe'rthe prayuktaḥ śrotṛbuddhau tāṃ tāṃ śaktimādhātuṃ śaknoti, nānyathā, śabdasyārthasya
śabdārthasya ca śaktiḥ śakanāt, śaknoti vaktuṃ śabdaḥ śakyate vaktumartha iti .
evaṃ cānenetyādi . so'yamityabhisambandhāt vākyapa॰ 2 . 129 ityādiprakramam aśakteḥ
sarvaśaktervā vākyapa॰ 2 . 132 iti vikalpya tvadīyameva vacanaṃ palāyamānasyāpi te bāhyavastusadbhāvamanatikramaṇīyaṃ pratipādayati balāt tadanicchato'pi dharaṇisakhimṛgālikāpalāyanavat . ataḥ strīpuṃnapuṃsakaikadvibahutvakartrādiviśeṣalakṣaṇāḥ śaktayaḥ parigṛhītā eva tvayeti .
itaśca asmanmatavadeva cetyādi . tvadvacanādeva asyārthasyāvidyamānāḥ śaktayo'dhyāropyante
iti vikalpotthāpanādasambhavaṃ śaktimato'nyasya vayamapi brūmaḥ . yā sā viśeṣāṇāṃ svarūpapravṛttistayā vinā
na kaścicchaktimān nāmānyaḥ, kintu viśeṣā eva viśeṣeṇāsmadabhīṣṭāḥ śaktayaḥ iti yadyucyante tvayā
ucyatām, ko vārayati ? tāśca svārthasatyaḥ svena rūpeṇa santi śaktayo viśeṣarūpeṇa strī-puṃ-napuṃsakādibhāvena
śaktyantaravyāvṛttarūpā viśeṣā eva vartamānāḥ santītyarthaḥ . tāsāṃ ca śaktīnāṃ teṣu teṣu pravṛttivastuṣu
strītvādiṣu vivakṣaiva vyañjikā, vivakṣayā vyajyante prakāśyante satya eva śabdaprayogeṇa, saiva hi vivakṣā
taṭastaṭī taṭam ityādīn sato viśeṣānabhivyanaktītyarthaḥ . kā vivakṣā ? vaktumicchā, saiva tāṃ tāṃ śaktimarthagatāṃ śabdamanapekṣya siddhāmadhyāropayati prāgātmani vaktari, paścāt prayogācchrotṛbuddhau, nāsatīm,
vaktrabhiprāyagahaṇārthaprayatanāt pumānayamanena vivakṣitaḥ, strī iyam, netare ityādyananyabuddhivyavasthāpanena .
atra prayogaḥ --śabdanirapekṣaiva vivakṣādhyāropyā śaktirartha iti pratijñā . pratyāyyatvāt,
pratyāyakena vaktrā śrotari pratyayādhānaṃ pratyāyyatvaṃ śaktyākhyasyārthasya siddhameva . yaḥ pratyāyyaḥ sa śabdanirapekṣa

pratyāyyatvāt, abhijalpārthāvayavavat, prayojakatvāccāsyāḥ śaktereva vivakṣābījatvāt .
sarvaśaktipakṣe'pi cāsmanmatamevocyate tvayā, arthārthatvācchabdaprayogasya vyavasthitāmavyatikīrṇāṃ tāṃ tāṃ śaktimupādāya svaviṣayaniyatāḥ śabdāḥ prayujyante
liṅgādibhinnasāmānādhikaraṇyakriyāyāṃ vyatikarāpatteḥ . paramārthatastu vādaparameśvaravāda evāyam, ekaikadravyānantaparyāyatvāt .
yattu viṣayodgrāhe viruddhairdharmairyuktamityabhidhīyate etannātisamyakpratyapekṣita-
eva siddhaḥ . abhijalpārthāvayavavat, yathā tvatprayuktasyābhijalpaśabdasyābhidheyo'rthaḥ samudāyaḥ ābhimukhyena jalpo'bhijalpaḥ tadidaṃsambandhātmaka ekībhāvastvayā śabdārthayorvyutpāditaḥ, sa ca pratyāyyo'vayavārthābhyām abhiśabdārthena jalpārthena ca, ābhimukhyena jalpo'bhijalpaḥ iti samudāyārthapratipatteravayavārthapratipattipūrvakatvāt . mā bhūd vivakṣā-prayogayostvadīyayorānarthakyamiti tāvabhyupagantavyau khapuṣpavailakṣaṇyena śabdanirapekṣau śaktyākhyau tvayā pratyāyyatvāt tathā śaktyākhyo'rthaḥ, itarathā abhijalpaśabdavaiyarthyaṃ syāditi . kiñcānyat, prayojakatvāccāsyā ityādi . yaduktaṃ tvayā tatrāśaktipakṣe vastugatā
śaktiraprayojikā, na hi tasyā vastuviṣayābhyāṃ sannidhānāsannidhānābhyāṃ kiñcidapi prayojanamasti
iti, tadidamitomukhaṃ yuktijātaṃ viparivartate, śaktereva vivakṣābījatvāt prayojakatvācca . evaṃ tāvadaśaktipakṣo'smanmatasiddhestvadvacanādeva nāsti .
sarvaśaktipakṣe'pi cāsmanmatamevocyate tvayā, kasmāt ? arthārthatvācchabdaprayogasya
vyavasthitām ityādinā, tadyathā--vyavasthitāṃ śabdenānāneyāmavyatikīrṇāmananyaśabdavācyāṃ tāṃ tāṃ śaktiṃ
strīpuṃnapuṃsakādikāṃ śaktyantaravyāvṛttyā vivakṣitāṃ viśiṣṭāmeva upādāya svaviṣayaniyatāḥ śabdāḥ prayujyante'bhinnaliṅgasaṅkhyādiviśiṣṭaikaśaktiviṣayaniyatāḥ . kiṃ kāraṇam ? liṅgādibhinnasāmānādhikaraṇyakriyāyāṃ vyatikarāpatteḥ, uktaṃ prāk --tārā-puṣya-nakṣatrāṇāṃ strī-puṃ-napuṃsakānāṃ vyatikareṇa prayogo'paśabdaḥ   iti . ayaṃ ca sarvaśaktipakṣaḥ . paramārthatastu vādaparameśvaravāda evāyam .
kasmāt ? ekaikadravyānantaparyāyatvādasmanmatameva, ahaṃ hi tvayaiva saha virudhye na vādaparameśvareṇa . tena
ca saha ko virodhaḥ ? tasya hi matam--ekaikaṃ dravyamanantaparyāyam, sāpekṣanirapekṣāśca pariṇāmāḥ paryāyāḥ
śaktaya ityucyante, dravyāṇi cānyonyānugataśaktitvāt sarvaśaktīni . yathāha--

aṇṇoṇṇāṇugatāṇaṃ imaṃ va taṃ vatti vihayaṇamayuttaṃ .
jadha duddha-pāṇiyāṇaṃ jāvaṃtita visesapajjāyā ॥ sammati॰ 1 . 47

yattu viṣayodgrāha ityādi . aśakteḥ sarvaśaktervā vākyapa॰ 2 . 132 ityetasyāḥ kārikāyā viṣayaḥ
śabdotthāpitāḥ kriyādiparikalpanā iti, etasyārthasya nidarśanārthamudgrāhyate --viruddhairdharmairyuktamityabhidhīyata

svārtham, sarvasyāsyāviruddhaikārthatvāt . nanu sarva eva aviruddho'rthaḥ yadeva odanaṃ
pacati iti karma tadeva pāka odanasya iti ṣaṣṭhyocyate . pākaśabdena ca bhāvaḥ
kṛtocyate, pacati iti tiṅā kartrarthaḥ, kṛdabhihitabhāvadravyavattvāt kartuḥ sādhyatvāt . yadā caudanaḥ pratīto bhavati tadviṣayakriyāsandehe kiṃ karoti iti praśne
odanasyāvyākhyeyatvādasyaiva pacervidhānaṃ pacati iti . tasyaiva pacaterapūrvasya
vyākhyāne pākaṃ karoti iti pacinā prativacanāt karmatvam, uktavat . pākasya
nirvṛttiṃ karoti iti kartṛpratyayārthaṃ vyācaṣṭe . sthālyādyapi pacane vartate... .... itye-
ityādiḥ sa eva granthaḥ pratyuccāryaḥ --ihaikamevārthavastu ityādi yāvaccheṣarūpatvaṃ ca pākasya ityudāhṛtya
tasmādavidyamānā vā śaktaya ityādinā bhāvayitvā tadupasaṃhāre'bhihitam --tasmādubhayorapi pakṣayorityādi
yāvat sambhavatīti . itthaṃ pratyuccāryottaramāhācāryaḥ --etannātisamyakpratyapekṣitasvārtham, kasmāt ?
sarvasyāsya udāhṛtasyārthasyāviruddhaikārthatvāt . tad bhāvayati --nanu sarva evetyādi . yadeva odanaṃ
pacati iti paciviṣayaṃ karmaudanākhyaṃ tadeva pāka odanasya ityanayā ṣaṣṭhyocyate, anabhihite karmaṇi
dvitīyā pā॰ 2 . 3 1--2 ekatra, ekatra ca kartṛkarmaṇoḥ kṛti ṣaṣṭhī pā॰ 2 . 3 . 65 iti ṣaṣṭhyā tadeva
karmocyate . pākaśabdena ca bhāvaḥ pacyarthaḥ kṛtā ghañā ucyate, pacati iti tiṅā kartrarthaḥ, sa eva pākaṃ
nirvartayati iti nidarśyate varṇyate na tiṅeti . kiṃ kāraṇam ? kṛdabhihitabhāvadravyavattvāt, uktaṃ hi —
kṛdabhihito bhāvo dravyavad bhavati pā॰ ma॰ bhā॰ 3 . 1 . 67 iti pākaṃ karoti iti dravyavat karmaṇi
dvitīyā, nirvartayati iti ca karotītyarthaḥ . kutaḥ ? kartuḥ sādhyatvāt, viklittistandulānāṃ pākaḥ,
tadviṣayaḥ kartā sādhyate viklittinirvṛttiṃ karoti devadattaḥ, vikledayati, pacati, pākaṃ nirvartayati ityekārthatvāt pacikriyāvyāpṛtatvena sādhyate devadatta ityarthaḥ . yadā caudanaḥ pratīto bhavati tadviṣayabhujipacyādikriyāsandehe kiṃ karoti iti praśne odanasya prasiddhasyānūdyamānasyāvyākhyeyatvādasyaiva pacerbhujyādivyatirekeṇa vidhānaṃ pacati iti, tasyaiva pacaterapūrvasya vyākhyāne kiṃ karoti iti pṛṣṭe pākaṃ karoti
iti pacinā prativacanāt karmatvam uktavaditi anabhihite karmaṇi dvitīyā kṛdabhihitabhāvadravyavattvāditi .
pākasya nirvṛttiṃ karoti iti kartṛpratyayārthaṃ vyācaṣṭe, karoti iti devadattasya vyāpāraṃ viśiṣṭaṃ
sthālyādivyāpārebhyaḥ, sambhavanadhāraṇādīnāṃ prakaraṇāt tatprayojakatvāt sthālyādyapi pacane vartate
ityādinā sāmānyakārakatvaṃ devadattādhīnasya viśiṣṭasya kārakāntarapravartanābhāvaṃ ca darśayati . ityevamādibhiranyānyavyākhyānaprayogaireka evārtho vyākhyāyate, yathā vṛddhirādaic pā॰ 1 . 1 . 1 ityasyārthaḥ,
vṛddhiḥ itīyaṃ saṃjñā bhavati ādaicāṃ varṇānām ākārasya ca aicoścetyādipratītāpekṣavyākhyānavat .


vamādibhiranyānyaprayogaireka evārtho vyākhyāyate . evaṃ sarvatra pākaḥ sādhyarūpatāyāmeva vyavasthitaḥ sādhanamākāṃkṣatīti tasminneva kāle karmatvaṃ śeṣarūpatvaṃ
cāviruddhaṃ tādarthyāt, śeṣasyākārakavivakṣaṇāt, tasmādaviruddhā kriyādiparikalpanā .
tasmādasamyakpratyapekṣitasvārthaṃ vacastvadīyamevam .
tasmācchabdasyāpradhānatvāt kuto'sya kalpanāśaktiḥ ? ata itthaṃ kārikā
paṭhitavyā--

śaktervā sarvaśaktervā svārthenaiva prakalpitā .
ekasyārthasya niyatā kriyādiparikalpanā ॥

abhijalpaśabdārthatvamapi svarāgeṇaivoktam, abhijalpagatyarthābhāvāt . sa
cābhijalpatvamāgato vācyatāṃ yāyāt so'yamityabhisambandhācchabdasyārthena sahaikīkaraṇāt . na ca tat, śabdasyaivārthatvāt . na hi kaścit  arthaḥ pṛthagasti śabdāt

evamityādi . itthaṃ vyākhyānaprakāreṇa sarvatra pākaḥ sādhyarūpatāyāmeva vyavasthitaḥ sādhanamākāṃkṣatīti tasminneva kāle karmatvaṃ śeṣatvaṃ ca bhajate, tasmād yuktamaviruddham, tādarthyāt sa eva
sādhyarūpo'rthaḥ karmarūpāpannaḥ śeṣarūpāpannaśca sādhanādhīnanirvṛttika ucyate . kasmāt ? śeṣasyākārakavivakṣaṇāt, satāmeva hi kārakāṇāmavivakṣā śeṣa ucyate, tasmādaviruddhā kriyādiparikalpanā'rthaśaktiviṣayaiva na śabdotthāpitā . tasmādudgrāhānurūpopasaṃhārābhāvādasamyakpratyapekṣitasvārthaṃ vacastvadīyamevamityupasaṃhāraḥ . tasmācchabdasyāpradhānatvādavasthitamarthamanuvartamānasya upasarjanatvāt kuto'sya kalpanāśaktiḥ ? nāstītyarthaḥ . ata iti uktanyāyāditthaṃ kārikā paṭhitavyā --śaktervā sarvaśaktervetyādi . viśeṣāḥ
śaktaya evopasarjanībhūtasāmānyāḥ, tadartho hi śabdaprayogaḥ, tasya vivakṣitatvāt, yathārthābhidhānaṃ ca śabdaḥ
tattvārthabhāṣya 1 . 35 ityasmanmatamityubhayaniyamanayadṛṣṭyā . sarvaśaktervā iti vādaparameśvaramatenoktavat
ekasyaivārthasyāviruddhaśaktiviśeṣasyānekaśaktyātmakasya vā svārthenaiva prakalpitā na śabdenāpradhānena
niyatā vyavasthitā kriyā-karma-śeṣa-kartrādiparikalpanā .
abhijalpaśabdārthatvamityādi . yadapi ca tvayā parikalpitam abhijalpaḥ śabdārthaḥ iti tadapi
svena rāgeṇaiva svadṛṣṭiparituṣṭyaivoktam, nopapattyā . kasmāt ? abhijalpagatyarthābhāvāt, arthagatireva
śabdagatiḥ iti vakṣyate . sa ca śabdo'bhijalpatvamāgato vācyatāṃ yāyāt ātmānamevārtharūpāpannaṃ
brūyāt sambhāvyeta, kayopapattyā ? ityata āha --so'yamityabhisambandhācchabdasyārthena sahaikīkaraṇāt,
asmādeva tvadvacanāt . na ca tad yadabhijalpatvamāgato vācyatāṃ yātīti . kasmāt ? śabdasyaivārthatvād
na ca tat . asambhavaṃ darśayati --na hi kaścidityādi yāvat sambandheneti . yena sahaikīkriyate'rthena

tvanmatena yena sahaikīkriyeta śabdaḥ  sambandhena ....dravyabhavanopasarjanatvāt tasya
viśeṣasya prādhānyamiti sthitametat . prayujyamānanāmnyapi bāhye yena yena viśeṣeṇa
bhūyate tadupasarjanaṃ tad nāma, arthagatyarthatvācchabdaprayogasya tadvaśapravṛttitvāt, bhṛtyavat . nāma ca vacanādiviśeṣavaśam, yathārthaśabdatvāt . vṛkṣa ityatra yadyapi pañcakaṃ
śabdasya rūpaṃ sa mukhyo'rthaḥ, ya ekīkriyate so'pradhānaḥ iti śabdādarthasya pṛthak siddhau kriyetaikyamanayoḥ,
tattu nāsti tvanmatenārthābhāvāt . sambandhasyāpi ca dviṣṭhatvāt pṛthagarthasiddhiḥ, itarathā sambandhābhāvāt .
ato yena yena viśeṣeṇa bhūyate tasyārthasyaiva prādhānyam, nāmno dravyabhavanopasarjanatvāt dravyabhavanasyopa- ?
sarjanaṃ tat, tadbhāvād dravyabhavanopasarjanatvāt tadupasarjanamasyātyantāpūrvasya mūrtasyāmūrtalakṣaṇaṃ bhavanaṃ
viśeṣo'mūrtasya mūrtalakṣaṇam . tasmāt tasya viśeṣasya prādhānyamiti sthitametat . iti sthite viśeṣaprādhānye
itthamāntaranāmnyaprayogārhe viśeṣaprādhānyaṃ vyākhyātam .
prayujyamānanāmnyapi bāhye yena yena viśeṣeṇa bhūyate yo yo viśeṣo bhavati tadupasarjanaṃ tasyaiva
viśeṣasyopasarjanaṃ tad nāma bāhyam, arthagatyarthatvācchabdaprayogasya, arthaparatantro hi śabdaḥ prayujyate,
tadeva hetutvenāha --tadvaśapravṛttitvāditi, bhṛtyavaditi dṛṣṭāntaḥ . bhṛtyo hi svāmivaśapravṛttiḥ svāmiparatantra
upasarjanaṃ tathā śabda upasarjanamarthaḥ pradhānam, yatra prayujyate tadvaśavartī śabdaḥ, viśeṣo'rtha eva pradhānamiti .
tad darśayati --nāma ca vacanādiviśeṣavaśam . vacanaṃ saṅkhyā, ādigrahaṇād liṅga-kālakāraka-puruṣopagrahā gṛhyante viśeṣāḥ, tadvaśaṃ nāma . yathārthaśabdatvāditi śabdalakṣaṇaṃ svasamayasiddhaṃ hetumāha .
yo yo'rtho yathārthaṃ śabdastadabhidhatte yathāliṅgavacanakālakārakapuruṣopagrahamabhidhatte . tathā cācāryasiddhasena
āha--yatra hyartho vācaṃ vyabhicarati nābhidhānaṃ tat   iti . tathā vyākhyātāro'pi

prātipadikārthastathāpi vivakṣāpūrvakatvācchabdapravṛtteḥ vivakṣitasaṃkhyābhidhāyyeva
vacanaṃ vidhīyate . vṛkṣasyaikatvāccaikavacanam ekasya vacanamekavacanamucyate, anenārthaḥ .
tathā ca loke vṛkṣaśabdaprayoge sāmānyamupasarjanaṃ viśeṣaḥ pradhānamiti gamyate,
ekārthagaterdvyādinivṛtteḥ . itarathā sarvagatiragatiḥ sandeho vā syāt . vṛkṣe prātipadika... ...bhavati .
nanu viśeṣāṇāmapyasvavaśatvādanavasthānāt sāmānyabhavanaprādhānyameva .
dṛśyate hi vacanādistasmād viśeṣādapayān, yathā ekavacanaṃ dvivacanārthaṃ nakṣatraṃ
punarvasū... ...hetuḥ karma . sarvatrāpyevameva ca .
prasthitāḥ--nāma-sthāpanā-dravya-bhinnaliṅgavācyeṣṭākaraṇād bhāvayuktavācī śabdaḥ   iti .
asyārthasya prakhyāpanamudāharaṇaṃ vṛkṣa ityatretyādi sabhāvanam . svārtho liṅgaṃ dravyaṃ saṅkhyā karmādikārakāṇi
iti pañcakaḥ prātipadikārthaścatuṣkastriko vā saṅkhyā-dravyāntaḥ . tathā''khyātasyāpi sarvasya nāmatvāviśeṣāt namayati arthaṃ gamayati ityādinirukteryadyapi pañcakaṃ sambhavati tathāpi tu vakturvivakṣitapūrvikā śabdapravṛttiriti sāmastyopagamaṃ parityajya pratipipādayiṣitaṃ viśeṣamekameva brūte śabdaḥ . ekadvibahuvacaneṣu prāpteṣu
vivakṣitasaṅkhyābhidhāyi eva vacanaṃ vidhīyate trayāṇāmanyatamadeva, netare . vṛkṣasyaikatvāccaikavacanaṃ vyaktikṛtam, na sarvavṛkṣagatasāmānyaṃ tenāprayojanāt . evaṃ dvibahuvacanayorapi . ekavacanam iti samāsadvayasambhavāt sandehe'vadhārayati kimekasya vacanamekavacanamekaṃ ca tadvacanaṃ ca tadekavacanamiti vā ? ekasya vacanamekavacanamucyate, anenārthaḥ, karmaṇi ṣaṣṭhīti śabdavyutpādanena . tathā cetyādi . evaṃ ca kṛtvā loke
vṛkṣaśabdaprayoge sāmānyamupasarjanaṃ viśeṣaḥ pradhānamiti gamyate . kutaḥ ? ekārthagaterdvyādinivṛtteḥ . itarathā sāmānyaprādhānyāt sarvagatiragatiḥ sandeho vā syāt, yuktā tu viśeṣagatistadvaśavartitvānnāmnaḥ . tadbhāvanā gatārthā --vṛkṣe prātipadiketyādi yāvad bhavatīti .
atrāha --nanu viśeṣāṇāmapītyādi . te'pi hi viśeṣāḥ paratantrā eva, tato'svavaśatvādanavasthānāt sāmānyabhavanaprādhānyameva . na hi vṛkṣavadekavacanameva dṛśyate sarvatra, yadi syāt syād
viśeṣaprādhānyam, tasmād viśeṣavyabhicārāt sāmānyaprādhānyameva nyāyyam . mā maṃsthāḥ--viśeṣaprādhānyāvyabhicāra iti, dṛśyate hi vacanādistasmād viśeṣādapayān, vacana-liṅga-kāla-kārakapuruṣopagrahādiviśeṣāṇāṃ svasthitivyatikramaḥ svasamānādhikaraṇaviśeṣāccāpagatirloke dṛśyate . tadudāharaṇāni --yathā ekavacanaṃ dvivacanārthaṃ nakṣatraṃ punarvasū ityādīnyuttānārthāni yāvaddhetuḥ karmeti .
sarvatrāpyevameva ca, yathāntyamudāhṛtamabhediliṅgaviśeṣavyabhicāre tathā prāktaneṣvapi vacanādi-

ato viśeṣānavasthānād viśeṣo viśeṣa eva na bhavitumarhati . tato'sau
naiva syāt, aviśiṣṭatvādanavasthānādasvavaśatvāt khapuṣpavat . tataśca sāmānyamapi
naiva, pravartakābhāvāt svavaśatvāt viviktavṛttitvāt muktavat, arthāntarābhāvabhavadbhavanābhyāṃ kenacidabādhyatvāt .
atha so'pyasti bhedenārthaḥ śabdāt na tarhi śabda eva śabdārtho'bhijalpatvamāgato vācyaḥ . sa yathā śabdastathārtho'pi sambandhenaikīkriyamāṇatvāt pṛthak
siddhaḥ kṣīrodakavad dvayorapyekīkṛtatve tulyatvāt . api ca prāguktavat pratyāyyatvādabhijalpārthāvayavavadartho'rtha eva .
viśeṣavyabhicāre tadbhāvanā . ato viśeṣānavasthānād viśeṣo viśeṣa eva na bhavitumarhati
sāmānyāghrātarūpatvād viśeṣātmānavasthānāt . tataḥ kim ? tato'sau naiva syāt, bhavanameva nānubhavet, aviśiṣṭatvādanantaroktāt, aviśiṣṭatvamanavasthānād bhāvitavat, anavasthānamasvavṛttitvādasvavaśatvād bhāvitavadeva . khapuṣpavaditi sarvatra dṛṣṭāntaḥ . pṛthak pṛthag vā viśeṣābhāve hetavastrayo'pi
khapuṣpadṛṣṭāntāḥ . tataścetyādi . tataśca viśeṣābhāvāt sāmānyamapi naiva syāditi vartate . kasmāt ?
pravartakābhāvāt, sāmānyasya hi prakṛtyarthasya bhavanādeḥ kriyātmanaḥ pravartakaḥ pratyayārthaḥ kartā syād
viśeṣaḥ, tadabhāvānna pravartate sāmānyam . kimarthaṃ na pravartayati viśeṣaḥ sāmānyamiti cet, svavaśatvāt,
svavaśo hi viśeṣo nāsāvasvavaśaḥ, kasmāt ? viviktavṛttitvāt, kimiva ? muktavat, yathā muktātmānaḥ karmapāratantryāpetatvād viviktavṛttayo na kiñcit pravartayanti na kenacit pravartyante kintu svayameva
vartante tasmādapravartakatvasāmānyād dṛṣṭāntāḥ, tadvad viśeṣo'pravartakaḥ asanneva vā . pravartakābhāvānna sat
sāmānyaṃ khapuṣpavaditi . tadvyācaṣṭe --arthāntarābhāva-bhavadbhavanābhyāṃ kenacidabādhyatvāt, arthāntaraṃ
ca nāsti viśeṣāt .
arthābhāve mā bhūdeṣa doṣa iti atha so'pyasti bhedenārthaḥ śabdād yasya tadrūpamanekaṃ
sadekaṃ kriyate, kiṃ tataḥ ? idaṃ bhavati --na tarhi śabda eva śabdārtho'bhijalpatvamāgato vācyaḥ,
kiṃ tarhi ? viśiṣṭā śaktiḥ śabdādanyā sarvaśaktirvārtho'nya iti prāptam . tata evedaṃ cāyuktaṃ tvayā
yathocyate--taṃ śabdamabhijalpaṃ pracakṣate, sa ca śabdārtha iti, yasmāt sa yathā śabdastathārtho'pi sambandhenaikīkriyamāṇatvāt pṛthak siddhaḥ, kimiva ? kṣīrodakavad dvayorapyekīkṛtatve tulyatvāditi
sādhyasādhanadharmānugamapradarśanam . api cetyādi arthārthatvamevoktaṃ prāk pratyāyyatvāt abhijalpārthāvayavavat iti tadarthasmāraṇaṃ gatārthaṃ yāvadartho'rtha evetyavadhāraṇam .


yadā caivaṃ tadāsmanmatameva pratipannam, arthasya tattvāt . yo'sau śabdaḥ so'yaṃ
na, asmādanya eva saḥ . evaṃviṣaya eva śabdaḥ, na śabdaviṣayo'rthaḥ . aryate'yaṃ tena
śabdenārthaḥ tenocyate gamyate . arthagatireva śabdagatiḥ .
evaṃ ca kṛtvā yogyaśabdanibandhanā hi vivakṣā śrotṛbuddhau tāṃ tāṃ śaktim adhyāropayati
iti tvadukto grantho yukto'smin darśane . yogya eva śabdo nāyogyaḥ krīḍitamevāstu iti prayujyate kākavāśitādivadabuddhipūrvo vā, arthavisaṃvādādekīkartumaśakyatvāt . hiśabdo'pi ca hetvarthe, yasmād yogyaśakti... ... ...maryādayā vā .
yadapi coktaṃ tayorapṛthagātmatve ityādi ślokadvayaṃ tadapi cāsmanmataphalameva .
tayorapṛthagātmatvaṃ rūḍheratasya tadupacārāt pathi gamanavat, itaretarapradhānopasarjana-

yadā caivamityuktakrameṇa pṛthak siddhau prādhānye cārthasya tadāsmanmataṃ yathārthābhidhānaśabdatvameva
pratipannam, arthasya tattvāt . tad vyācaṣṭe --yo'sau śabdaḥ so'yaṃ na artho na bhavati śabdaḥ
artha evārthaḥ ityuktatvāditi asmādarthāt pratyakṣanirdeśyādanya evāsau saḥ iti parokṣanirdeśyo
bhedena . evaṃviṣaya eva arthaviṣaya eva śabdaḥ, na śabdaviṣayo'rthaḥ nāpradhāna ityarthaḥ . aryate'yaṃ
tena śabdena arthaḥ, kimuktaṃ bhavatīti, tenocyate gamyate, ṛ gatau pā॰ dhā॰, tasyārthaḥ śabdasya
viṣayaḥ, viṣayiṇo viṣayaparatantratvād yārthasya gatiḥ śabdasyāpi saiva, nātmanaḥ pṛthak svatantrā . evaṃ
vyākhyātamarthaprādhānyaṃ pārthakyaṃ ca .
evaṃ ca kṛtvetyādi guṇotkarṣamasmanmate darśayiṣyāmaḥ, yogyaśabdetyādi yāvadadhyāropayati iti
tvadukto grantho yukto'smin darśane . tadbhāvayati --yogya eva śabdaḥ pṛthubudhnādilakṣaṇasyārthasya ghaṭaśabdaḥ nāyogyaḥ paṭādiśabdo yaḥ kaścit krīḍitamevāstu iti prayujyate kākavāśitādivadabuddhi-
pūrvo vā, kasmāt ? arthavisaṃvādāt, arthena visaṃvādo'sya vācyavācakasambandhābhāvaḥ, sa ca
ekīkartumaśakyatvāt sambandhayitum . hiśabdo'pi cetyādi, yogyaśabdanibandhanā hi ityatra hiśabdo
hetvarthe, yasmād yogyaśaktītyādi tadvyākhyā gatārthā yāvad maryādayā veti .
yadapi cetyādi . so'yamityabhisambandhāt iti svalakṣaṇamabhijalpasya tadasmanmataṃ samarthayatītyuktam . tadanantaraṃ yat svalakṣaṇavyāptipradarśanārthaṃ lokagataśabdārthasaṃvyavahāravyavasthāpanārthaṃ coktaṃ tadapi
cāsmanmatam arthasyārthāntaratvaṃ śabdādāpannam ityetatphalameva . katamat tat ? idaṃ ślokadvayam—
tayorapṛthagātmatve vākyapa॰ ityādi . vayamatra niścinumaḥ--tayorapṛthagātmatvaṃ rūḍheḥ lokapratīteḥ
atasya tadupacārād bhinnayorabhedopacārāt . kimiva ? pathi gamanavat, yathā panthāḥ pāṭaliputraṃ
gacchati iti patho'sad gamanaṃ puruṣagatyabhedopacārāt tadavinābhāvād dvyarthatvāt tayorucyate tathā śabdārthayoravyabhicārādavinābhāvādabhedopacārād lokarūḍherapṛthagātmatvaṃ pṛthagbhūtayoreveti . kiñcānyat, itare

bhāvāt sanmitravat . tathā loke'rtharūpatāṃ śabdaḥ pratipannaḥ pravartate, vyākaraṇaśāstre
tu śabdarūpatāṃ pratipannaḥ pravartate, śabdādhigamārthapravṛttirviśeṣo bhavativat . arthasya
ca goḥ sāsnādi bhinnaṃ rūpam, tadarthatvācchabdasya gakārādivarṇānupūrvī śrotranādamātram . taddhi na kadācidartho bhavitumarhati kalpituṃ vā avyavasthitatvād vyatikīrṇatvādaniyatatvāt . bāhyārthastu vyavasthito'vyatikīrṇo niyataśca . tasmānna śabdo'rtharūpatāṃ pratipanno vartate . pratipanno'pi svasambandhādeva sambandhasya dviṣṭhatvācchabdārthayorekībhāvagateḥ, nānyathā uktavat . sādhvasādhutvajñānasya prayojanaṃ dharmaniyamo'pi pṛthagarthasiddhiṃ sūcayati .
tarapradhānopasarjanabhāvāt śabdasyopasarjanatvādarthasya prādhānyād dvyarthataiva, kimiva ? sanmitravat,
yathā snigdhayormitrayoḥ pṛthak siddhayorekakāryapravṛttayoritaretarapradhānopasarjanatvaniyamastathā śabdārthayoḥ,
tattu tvadvacanādeva siddham, yathoktaṃ tvayā--kvacideveti yāvadavatiṣṭhate .
yathā prathamaśloko'smanmataṃ samarthayati tathā loke'rtharūpatām ityeṣo'pi . gāmabhyāja śuklām
iti na śabde buddhiḥ, kiṃ tarhi ? abhidheye lokasiddhā . vyākaraṇaśāstre śabdarūpatāṃ pratipannaḥ
pravartate . turviśeṣaṇe, śabdādhigamārthapravṛttirviśeṣo bhavativaditi, bhavatiśabdamadhigamayiṣyan
bhū sattāyāmpā॰ dhā॰ 1 laṭ kartari ityādi karoti tasmād bhinnau .
itaśca bhinnau, rūpabhedāt . arthasya cetyādi, goḥ sāsnādi bhinnaṃ rūpam . tadarthatvācchabdasya
gakārādivarṇānupūrvīśabdasya śrotranādamātram, tadarthaṃ śabdaprayogād gakārādivarṇānupūrvīmātroccāraṇam .
taddhi na kadācidartho bhavitumarhati, kalpituṃ vā na iti vartate, tvayā yo'bhijalpaḥ kalpita eva
sa na bhavatyarthaḥ . kasmāt ? avyavasthitatvād vyatikīrṇatvādaniyatatvāt .
bāhyārthastu vyavasthitaḥ deśakālādibhinnaśabdaśatasaṅkule'pi ghaṭaśabdasya ūrdhvagrīvādye svābhidheye
prayogāt avyatikīrṇaśca, niyataḥ pratipādane'vaśyavācyatvāt tenaiva śabdena sa eva iti tatraiva
ca buddhyutpatteḥ . tasmād vyavasthitāvyatikīrṇaniyatatvebhyo bāhyo'rtho'nyaḥ rūpabhedācchabdāntarāt kalpitācca . tasmānna śabdo'rtharūpatāṃ pratipanno vartate . abhyupetyāpi rūḍherapṛthagātmatvapratipattimavyabhicārādanayoḥ pratipanno'pi svasambandhādeva sambandhasya dviṣṭhatvācchabdārthayorekībhāvagateḥ pratiniyato'bhidhānābhidheyasambandhaḥ pārthakyamantareṇa na bhavitumarhati ghaṭaśabdārthayorityuktam, ekīkaraṇasyānyathā'sambhavāt, ata
āha --nānyathā uktavaditi . kiñcānyat, śāstre tūbhayarūpatvaṃ pravibhaktaṃ vivakṣayā vākyapa॰ 2 . 131


evameva ca darśanotprekṣābhyāmityādi śabdād bahirarthasiddhau ghaṭate . itarathā kiṃ
darśanam ? kotprekṣā ?...kuto'bhijalpo heyaḥ .
śrutyantarapravṛttiheturityetadapi tvatkalpitābhijalpe naivopapadyate . dhvaniḥ śabdārthābhyāṃ na pravartyeta akartṛbhyāṃ karaṇakarmabhyām . cetanātmatvāt tvātmā svatantraḥ kartā
ityetadapyasmanmatamevānudhāvati . yastu prayuṅkte kuśalo viśeṣe pā॰ ma॰ bhā॰ ityādikrameṇa gośabdasya
sāsnādimati sādhutvaṃ siddhe'rthe śabde sambandhe ca pṛthak, goṇyādāvasādhutvaṃ rūḍhitaḥ, arthaviśeṣavivakṣāyāṃ
goṇyā āvavane sādhutvamityādi ca nānyathā ghaṭate . tasya ca sādhvasādhutvajñānasya prayojanaṃ dharmaniyamaḥ
siddhe śabdārthasambandhe pā॰ vā॰ ityādiruktaḥ so'pi pṛthagarthasiddhiṃ sūcayati . lokenābhidheye'rthe
śabdāḥ prayuktāḥ prayojanena vā, tatrārthasya pṛthak siddhau śabdasya ca tadviṣayasya dharmārthaḥ prayoganiyamaḥ
sādhoḥ svārthaḥ śāstreṇa kriyate bhakṣyābhakṣyaniyamavaditi . tasmānnābhijalpo'rthaḥ .
evameva cetyādi etasyaiva kārikātrayābhihitasyārthasya varṇakadaṇḍako'pi darśanotprekṣābhyāmityādi,
pradhānapuruṣeśvarādimayam ityādidarśanāni śabdād bahirarthasiddhau ghaṭante, vastunyabhinne ghaṭādau bāhye tu
puruṣāṇāṃ cotprekṣā nityānityāditvena niyamena sadbhāve, nānyathā . itarathetyādi, abhijalpā-'rthaikye
niyatabāhyārthābhāve pradhānādidarśanāsambhavaḥ . tatra kiṃ darśanam ? nāstītyarthaḥ . kotprekṣā ? ityādi
tadgranthānusāreṇāsambhavaṃ sopapattikaṃ darśayati yāvat kuto'bhijalpo heyaḥ ? iti sabhāvanaṃ gatārtham .
arthābhāve na ghaṭate, arthasadbhāve yujyata iti piṇḍārthaḥ .
kiñcānyat, śrutyantarapravṛttihetuḥ ityetadapi tvatkalpitābhijalpe naivopapadyate, asmadiṣṭe
tūpapadyate . tadyathā--śruteranyā śrutiḥ śrutyantaram, antarekībhūtābhijalpapṛthagbhūto dhvanirvyavahārānupātī
syāt, sa tvadiṣṭābhyāṃ śabdārthābhyāṃ na pravartyeta akartṛbhyāmacetanābhyāṃ karaṇa-karmabhyām,

pravṛttihetuḥ śrutyantarasya bhavitumarhati . śabdārthayorekībhūyāntarvartamānayoḥ kānyā
śrutiḥ śrutyantaramityucyeta ? kena ca viśeṣeṇa tatpravṛttiheturucyate ?
asti viśeṣaḥ . tadyathā--ghaṭārthapratyāyanārthaṃ dhvanyātmakaśabdotpattikāryadarśanāt tadanurūpaḥ kāraṇabhūto'numīyate ghaṭaśabdaḥ, nārthaḥ tadvirūpatvāt . tasmācchrutiḥ
śrutyantarasya pravartikā śrutitvāt, nārtho nāpyātmā .
nanu tasyāpi śrutyantarasya śrutitvāt pūrvaśrutivadarthapravartitaḥ śabdaḥ, arthābhāve
prayogānarthakyāt . ābhimukhyena jalpatyarthaṃ śabdaḥ, tamartho'bhijalpayati, tadviṣaya
evābhijalpa ityucyate . evaṃ tāvad bhartṛharyādidarśanamayuktam .
yathāsaṅkhyaṃ karaṇa-karmatvācchabdārthayoḥ . cetanātmatvāt tvātmā svatantraḥ, svātantryāt kartā, sa
pravṛttihetuḥ śrutyantarasya bhavitumarhati . yathoktam --ātmā buddhyā samarthyārthān pā॰ śikṣā॰ ॥ 6 ॥
ityādi . idaṃ cāyuktaṃ śrutyantaram iti vibhajya kathanam, śabdārthayorekībhūyāntarvartamānayoḥ kānyā
śrutiḥ śrutyantaram ityucyeta ? tasmād viśeṣābhāve kathamavibhrāntairavibhaktaḥ san vibhaktaḥ śabdātmā
ucyate ? kena ca viśeṣeṇa śrutyantarābhāvena tatpravṛttiheturucyate ? caitanya-svātantryakṛtaṃ kartṛtvaviśeṣamantareṇa śrutyantarāsambhave kasya pravṛttihetutvam ?
atrāha --asti viśeṣaḥ . tadyathā--ghaṭārthapratyāyanārthamityādi . kāraṇānurūpatvāt kāryāṇāṃ
dhvanyātmakaśabdotpattikāryadarśanādantarniviṣṭo'pi tadanurūpaḥ kāraṇabhūto'numīyate śālyaṅkuradarśanācchālibījavad ghaṭaśabdaḥ, nordhvagrīvādilakṣaṇo'rthaḥ tadvirūpatvāt . upādānaṃ ca śruteranurūpā śrutireva yuktā, nārtho
ghaṭādirvairūpyāt . tasmācchrutiḥ śrutyantarasya pravartikā nārtho nāpyātmetyayaṃ viśeṣa iti .
atrocyate --nanu tasyāpi śrutyantarasyetyādi . etadapyanumānaṃ pratitarkabādhyam, vijñānasanniviṣṭaghaṭārthapravartyā sā śrutiḥ śrutitvāt . nanu prāguktam--arthapratyāyanārthaṃ śabdaḥ prayujyate na vāyasavāsitādivad nirarthakaḥ krīḍitamevāstu iti vetyādi . tasmācchrutitvāt pūrvaśrutivadarthapravartitaḥ śabdaḥ,
arthābhāve prayogānarthakyāditi .
niruktyartho'pyabhijalpasya tathā ghaṭate nānyathā, japa jalpa vyaktāyāṃ vāci pā॰ dhā॰ 397, 398,
ābhimukhyena jalpatyarthaṃ śabdaḥ, taṃ prayuṅkte'rthaḥ abhijalpayati, tadviṣaya evābhijalpa ityucyate, yadyābhimukhyenāvasthitamarthaṃ jalpati tato jalpaḥ śabdaḥ, so'rtho viṣayo'sya tadviṣaya evābhijalpaḥ śabdaḥ, etaduktaṃ
bhavati--arthaviṣayaḥ śabdaḥ śabdārthakalpanāyāṃ yuktataraḥ syāt, arthotthāpitaśabdābhijalpatvapakṣe'bhijalpaśabdārthaparikalpanā yuktatarā syāt, na tu tvatparikalpite śabdaprerite . evaṃ tāvad bhartṛharyādidarśanamayuktam .


yattu vasurāto bhartṛharerupādhyāyaḥ sa ca svarūpānugatamarthamantaravibhāgena saṃniveśayatītyāha tena dvāvapi śabdo'rthaścābhyupagatau . na tu sa tena śabdanayenābhihitānanyānyaliṅgādisāmānādhikaraṇyābhāvādidoṣān parihartuṃ śaknoti . nanu śabdānugatārthamantaravibhāgena iti bruvatā arthatantraḥ śabdo'bhihitaḥ, na śabdatantro'rthaḥ .
tato'rthatantratvācchabdapravṛtteḥ tadavasthā doṣāḥ .
yathā ca rūpādaya ekaikabhavanātmakā na paryāyāntaramapekṣante viśeṣatvāt tathā
puṣyatārānakṣatrādipuṃliṅgādayaḥ parasparavirodhitvād viśeṣāṇāmiti kutaḥ sāmānādhikaraṇyam ?

yattu vasurāto bhartṛharerupādhyāyaḥsa ca svarūpānugatam ityādyāha tena dvāvapi
śabdo'rthaścābhyupagatau, sambandhasya dviṣṭhatvāt sambandhinorabhyupagatiḥ . prācyādatyandhadarśanāt taimirikadarśanamidaṃ tattvadṛṣṭiṃ pratyāsīdati, na dūrāpayātam, abhijalpasvarūpaṃ tu punastenāpi nirastam . kiñca
na tu sa tenetyādi . etasminnapi darśane yathā puṣyaśabdārthayorantaḥ sanniveśanamavibhāgena svaliṅgavacanakārakādibhedayorevamiṣṭālliṅgāderanyānyaliṅgādīni anyaśabdārthagatānyapi sanniveśayiṣyati sa iti sāmānyopasarjanaviśeṣapradhānavādinā śabdanayenābhihitāṃstatsāmānādhikaraṇyābhāvādidoṣān parihartumaśakta eva
tathāpi . kasmāt ? nanu śabdānugatetyādi . svarūpamanugato'rthaḥ, tamarthamantaravibhāgena iti bruvatā
arthatantraḥ śabdo'bhihito na śabdatantro'rthaḥ, yadyarthamanugataḥ śabdo'ntaravibhāgena sanniveśyeta tataḥ
śabdapreritatvācchabdāvadhāraṇādartho vyudastaḥ syāt, kintu tadviparītaṃ śabdāvadhāraṇavyudasanādarthaprādhānyāva-
lambanaṃ kṛtam . tato'rthatantratvāt arthapradhānatvācchabdapravṛtteḥ, pravartako hi śabdasyārthaḥ, tasmāt tadavasthā
doṣāḥ . śabdaprādhānyāvadhāraṇe tu parihṛtāḥ syuḥ . tasmāduktavadeva viśeṣaprādhānyavāde'rthāntaranirapekṣāṇāṃ puṣya-tārā-nakṣatrādiviśeṣāṇāṃ nāsti sāmānādhikaraṇyam, ato viśeṣa eka eva vyavasthitaḥ .
eṣā tāvad vastuno'rthaparyāyeṣu bhāvanā kṛtā śabdagocarātikrānteṣu, vyañjanaparyāyeṣvanenātideśaḥ
kriyate --yathā cetyādi . rūpādayo yugapadbhāvyabhimatā apyekaikabhavanātmakā na paryāyāntaramapekṣante
viśeṣatvāditi dṛṣṭāntaḥ . puṣya-tārā-nakṣatrādipuṃliṅgādayaḥ parasparavirodhitvād viśeṣāṇāmiti
dārṣṭāntikaḥ . ekamekameva bhavanaṃ bhavati na dvitīyamiti kutaḥ sāmānādhikaraṇyam ? puṣyaḥ pumān
sa kathaṃ strī bhavatīti tārā iti, napuṃsakaṃ vā nakṣatram iti ? evaṃ vacana-kāla-kāraka-puruṣopagrahādibhedā na parasparāpekṣā viśeṣaikabhavanāditi bhāvanīyam .


evaṃ caitacchabdanayasya darśanam--yathārthābhidhānaṃ śabdaḥ tattvārthabhā॰ 1 . 35, tathā
nāmasthāpanādravyabhinnaliṅgādivācyeṣṭākaraṇād bhāvayuktavācī śabdaḥ   iti .
vyavahārāntaḥpātisthāpanāvācyeṣṭākaraṇapradarśanārthaṃ tu sthāpanādravyārthasvarūpameva tāvadākhyāyate .
sthīyate yasmiṃstat sthānam . kena sthīyate ? viśeṣāvacanāt sarvagatiriti . kva
ca sthīyate ? ākāre sthīyate . maryādayā karaṇamabhividhinā vā ākāraḥ . abhividhiḥ

evaṃ caitadityādyuktārthopanayaḥ . tatra śabdanayasya etaddarśanam--yathārthābhidhānameva nyāyyam . lakṣaṇaṃ
ca yathārthābhidhānaṃ śabdaḥ tattvārthabhā॰ 1 . 35 . tathā nāma-sthāpanā-dravya-bhinnaliṅgādivācyeṣṭākaraṇād
bhāvayuktavācī śabdaḥ   iti ca lakṣaṇāntaram . tatra vibhāgena dravyadravyārthavācyaṃ
pūrvanayeṣūktamiṣṭaṃ na karotīti naigamādigocaramanenāpi vyāvartitameva śabdanayena . vyavahāragocaranāmadravyārthavācyamapīṣṭaṃ na karotītyadhunā vyāvartitam . ṛjusūtrasyārthaparyāyasya gocaraṃ ca bhinnaliṅgādivācyamiṣṭaṃ na
karotīti yathā vacanādi sādhu iti manyamānaḥ śabdanayaḥ pravartate yuktyā ca yathā tasya mataṃ śabdasya tathā
prakārāntaṃ pradarśitam . tathācāryasiddhaseno'pyāha--

nāmaṃ ṭhavaṇā davi+etti esa davvaṭṭhiyassa ṇikkhevo .
bhāvo u pajjavaṭṭhiyaparūvaṇā esa paramattho ॥ sanmati॰ 1 . 6 tti .

adhunā sāmānyabhedaṃ sthāpanādravyārthamavyāvartitaṃ vyāvartayitukāmaḥ sambandhayati --vyavahārāntaḥpātisthāpanāvācyeṣṭākaraṇapradarśanārthaṃ tu, vyavahāranayāntaḥpātinī sthāpanā, tadvācyamiṣṭaṃ na karoti
ityetat pradarśayiṣyate, sthāpanādravyārthasvarūpe cāvidite na śakyaṃ tat pradarśayitumiti sthāpanādravyārthasvarūpameva tāvadākhyāyate . tatra sthānakriyāyāḥ kartustiṣṭhataḥ prayojake samavetā ṇyantavācyā
ṇyāsaśrantho yuc pā॰ 3 . 3 . 107 iti lakṣaṇāt kriyā sthāpanā . tāṃ vaktukāmaḥ sthānameva tāvad
vyācaṣṭe --sthīyate yasmiṃstat sthānam, bhāva-karaṇā-'dhikaraṇa-karmasādhaneṣvadhikaraṇaṃ tāvadāha . vakṣyamāṇārthasambandhād bhāvaḥ kriyā sthānam, kartrā tiṣṭhatā sthīyate, atastannirṇayārthaṃ pṛcchati --kena sthīyata
iti . tatprativacanam --viśeṣāvacanāt sarvagatiriti . itiśabdo hetvarthe, yasmāt sacittasya devadattāderacittasya vā ghaṭādeḥ sthānam iti viśeṣyānuktamataḥ sāmānyena yena kenacit sthātavyam . yasmin
ityadhikaraṇasyoktasya nirṇayārthaṃ pṛcchati --kva ca sthīyata iti . ucyate --ākāre sthīyate . āṅ
maryādābhividhyoḥ, maryādayā karaṇamabhividhinābhivyāptyā vā''kāraḥ, bhūkṛñoḥ sarvadhātvarthavyāpitvādā

parisamāpanamabhivyāptiḥ prastutasya rūpasya, tena ākaraṇam, tasmin sthānaṃ maryādayā vā . maryādā anyarūpavilakṣaṇatā . asya sthānasya prayojanā sthāpanā . īṣat
tiṣṭhata aikāgryeṇa sthānam, svayaṃ tiṣṭhato'sadbhāvena sarvatra viśeṣya sthāpyamānaṃ
sthānam, aniścitaikakriyaprayojyatvavat asadbhāvena vā atadbhūtarūpe'pi sthūṇendravat, tathā'kṣādiṣu .
tasmād yathā bālādivividhadravyanāmabhāvabhedopapattau devadattākārasyābhinna-
karaṇamābhavanamityarthaḥ . tatrābhividhiṃ vyācaṣṭe --abhividhiḥ parisamāpanamabhivyāptiḥ, kasya ? prastu-
tasya rūpasya svabhāvasya vastvātmanaḥ, tena abhividhinā prastutarūpaparisamāpanena ākaraṇamābhavanam,
tasmin sthānam, maryādayā vetyanarthāntaraṃ yojayati . kā maryādā ? anyarūpavilakṣaṇatā rūpāntaravyāvṛttirniyama ityarthaḥ, na hyanākāraṃ kiñcidasti, sarvamākāraparigraheṇa bhavati tiṣṭhatīti sthānamākāro
maryādābhividhibhyām . asya sthānasya svatantrasthātṛsamavāyinaḥ prayojake hetukartari vihito ṇic, tasya
bhāvaḥ kriyā prakarṣayojanā prayojanā prayojakatvaṃ hetukartṛtvaṃ sthāpanā . kimuktaṃ bhavati ? īṣat tiṣṭhato
viprakīrṇarūpasthānasya sthāturaikāgryeṇa sthānaṃ tadaikāgryādhānam . tad vyācaṣṭe --svayaṃ tiṣṭhato'sadbhāvena
sarvatreti akṣa-varāṭakādyasamāptābhipretākāraṃ svayameva tiṣṭhadasadbhāvena tiṣṭhati, tattu viśeṣya sthāpyamānaṃ
parisamāptaṃ sthānaṃ svaviśiṣṭa ākāre'bhivyāpya tiṣṭhati indro'yaṃ skandaḥ ityādi rūpāntaravyāvṛttyā maryādayā
niyataṃ veti . kimiva ? ityata āha --aniścitaikakriyaprayojyatvavat, yathā paci-paṭhi-gamyādikriyāvadhāraṇābhāvenāniścitakriyaṃ svatantraṃ kartāraṃ hetukartā paca paca iti niyuṅkte pacāveva sthāpayati kriyāntaravyāvṛttyā
tatraiva sthāne pacyākāre niyamayati sa sthāpanāniyamaḥ, evaṃ sarvatrā''kāre sadbhāvasthāpanayā niyamaḥ
prastutarūpasya parisamāptyā rūpāntaravilakṣaṇatayā maryādayā veti sthānārthaḥ . taṃ vyākhyāya sthāpanārtho
vyākhyātaḥ śabdaḥ vyutpattyā . evaṃ tarhi asadbhāvasthāpanāyā niyamayiturabhāvād na vyāpitā lakṣaṇasyeti
cet; na ityucyate, sukhapratipādyatvādādau sadbhāvasthāpanā itthaṃ pratipāditā, tatsamānaṃ pratipādanamitarasyāmapītyata āha --asadbhāvena vā atadbhūtarūpe'pi sthūṇendravat, tadeva hi vastu vyaktāvyaktākārapariṇāmaṃ svayaṃ tathā tathā tiṣṭhad viśeṣyābhīṣṭe sthāpyate yathā sthūṇaivāsaṃskṛtāvasthāyāmapyavyaktatarāvayavākārāyāṃ viśeṣyamāṇā citrāvasthāṃ vyaktāvayavākārāmapratyāsīdantī indraḥ iti sthāpyate tasmāt sāpi
sthāne niyamyate, ato vyāpyeva lakṣaṇam . etenāvyaktatarāvasthā vyākhyātetyatidiśati tathā'kṣādiṣviti gatārtham .
tasmād yathā bālādītyādi uktopapattinigamanaṃ sabhāvanamudāharaṇaṃ yāvad devadattaḥ . bālatvasya
kāraṇadravyāṇi pītthakādīni yuvatvādīnāṃ cānyānyānīti dravyabheda upapannaḥ, tathā pācako lāvako'dhyāpaka

tvāt tadākāratattvo devadatta ekaḥ sarvabhedo'pi evaṃ citralepyapustādibhedopapattāvapi
tathā tiṣṭhatastasya tasya sthānasya prayojanāt sā sthāpanā, tatkarmaṇastattvāpatteḥ .
sthāpanayā nikṣepaḥ sthāpanānikṣepaḥ, sthāpanā sadbhāvāsadbhāvābhyāṃ vastu nikṣipati . yathā puruṣād nāmakarma nāmakarmaṇo devadattāditā tathā ca citrakarādiḥ... ... ....
ityādirnāmabhedaḥ, kriyāyāḥ kṣāyopaśamikavīryātmakatvād bhāvabhedaścopapannaḥ, vividhaśabdādevamādibhedā
gṛhītāḥ . satyāṃ caivaṃ dravya-nāma-bhāvabhedopapattau devadattākārasyābhinnatvāt tadākāratattvo
devadatta ekaḥ sarvabhedo'pi nānyo'nyaśca ākāraparamārthatvābhedāditi bhāvayitvā tenodāharaṇena
dārṣṭāntikeṣu citrādiṣvapi bhāvayitumāha --evaṃ citra-lepya-pustādibhedopapattāvapi tathā tiṣṭhatastasya
tasya sthānasya prayojanāt sā sthāpanā . kiṃ kāraṇam ? tatkarmaṇastattvāpatteḥ, citrakarakarmaṇastadindratvāpatteḥ pīthakādidravya-pācakādināma-bhāvabhedakarmaṇāṃ devadattākāratvāpattivaditi vyāpitā sthāpanāyāḥ . syādvādī tu sadbhāvāsadbhāvadravyanāmabhāvādibhedatattvaṃ vastu vāñchannevaṃ brūte . sthāpanādravyārthaikāntavādinastu na kiñcidākāravyatiriktamasti, ato bhrāntimātraṃ bhedāḥ .
eṣā ca sthāpanā nikṣepānuyogadvārāntargatārthe'bhihitā . tasmāt sthāpanayā nikṣepaḥ iti tṛtīyāsamāse
sthāpanānikṣepaḥ ityasya vyākhyānārthamāha --sthāpanā sadbhāvāsadbhāvābhyāṃ vastu nikṣipati . sadbhāvenāsadbhāvena ca svātmani vastu sthāpayatītyarthaḥ . atadbhūtātmakaṃ vastu tadbhāvamākārātmānamāpādayati
ātmānamātmanetyuktaṃ bhavati . kimiva ? yathā puruṣād nāmakarma, prāgamūrtātmā lakṣaṇataḥ sannātmā
karmatvena mūrtātmanā parivartate ābhavati . tataśca nāmakarmaṇo devadattāditā, tasmādupāttāt karmaṇo
nāraka-tairyagyona-devadattākhyamanuṣyatvāpattireṣa dṛṣṭāntaḥ . dārṣṭāntikaḥ tathā ca citrakarādirityādi .
tadvyākhyā --tatrātmavadatathābhūtasya tathātvāpādanāt tadekatā citrakarmādidevadattasyeti, yathā
jīva-karmaṇoranyonyātmāpattyā bhinnābhimatayorekatvāpattirākhyātā tathā citragatavarṇakādidevadattatvāpattirapītyarthaḥ . athavābhyupagacchāmo jīvakarmaṇorapi bhedam, eka eva jīvākhyo'rthaḥ pāriṇāmikajīvabhavyābhavyatvādibhāvāpattipariṇāmaḥ kṣāyopaśamikaudayikādipariṇāmaścaikadvitricaturindriyatiryaṅnārakādiḥ sarva
eva devadattaḥ karmātmaikyāditi dṛṣṭāntaḥ . mahāśvetatvādidevadattākārābhedaścitre'pīti dārṣṭāntiko'rthaḥ .
tad darśayati --yathā ca jīvatvādi pūrvarūpamityādi daṇḍako gatārthaḥ . athavā jīvasya karmapudgalānāmapi
cābheda eva, kṣāyopaśamikaudayikādipṛthakpariṇāmābhāvādeka eva pāriṇāmiko bhāvaḥ, atastayorapi nāsti

tatrātmavadatathābhūtasya tathātvāpādanāt tadekatā citrakarmādidevadattasya . yathā ca
jīvatvādi pūrvarūpam... .... yathā ca jīvatvaṃ tatpūrvam... ...ākāratattvaikatvāt .
yadi sthāpanayā citrādi sthāpyaṃ devadattoddeśena devadattasvarūpamāpadyate tathā
devadatto'pi kasmānna citrādisvarūpamāpadyate . tathendratāmakṣādirāpadyate nākṣatāmindra ityatra ko viśeṣahetuḥ ?
nanvasāvapi indranāmagotrakarmasthāpyatvāt sthāpanānikṣepātmakatāṃ nātivartate .
ato yujyata evaitat, na na yujyate .
athavā sthāpanāyā nikṣepaḥ sthāpanānikṣepaḥ . sthāpanā ākāro vastvātmā
nikṣipyate svātmani ghaṭādiḥ kumbhakārādibhiḥ, mumukṣubhirātmā . tathendro'pīndrā-
parasparato bhedo dharmābhedādityata āha --yathā ca jīvatvaṃ tatpūrvaṃ jīvapūrvaṃ pāriṇāmikena caitanyena
sarvapariṇāmābhimukhenā'vyaktākāramasadbhāvasthāpanaṃ satataṃ tiṣṭhat sthāpyate tathā pudgalānāmapi varṇādipāriṇāmikā
bhāvā asadbhāvasthāpanena mahāśveta-sindūrādivarṇakajātam, atastayorekatā, kasmāt ? ākāratattvaikatvāt
buddhyā''kriyamāṇatvenābhedāt tatpariṇāmātmakatvāt tathā tathā sthānaniyamādabheda iti .
atra codayati --yadi sthāpanayetyādi . ayamabhiprāyaḥ--yadi sthāpyākārānākāravastuno'tiriktasyoddeśyasya devadattasya svarūpaṃ citrādi sthāpyavastu āpadyate tatastadvaccitrādeḥ sthāpyasya svarūpaṃ kasmād devadattādiruddeśyo'rtho nāpadyate, tulye sthāpayitṛvaśād vyatiriktārthasvarūpāpattihetutve sthāpanāyāḥ ? tathā
indratāmakṣādirāpadyate nākṣatāmindra ityatra ko viśeṣahetuḥ ? iti sadbhāvāsadbhāvasthāpanayoścodyametat .
atrocyate --nanvasāvapītyādi yāvad na na yujyate . naitadaniṣṭam, iṣyata evaitat, ato na doṣaḥ .
yathā citra-lepyādi sthāpyamindroddeśena indro bhavati tathendro'pyakṣādirbhavati . api ca so'pīndranāma-
gotrakarmasthāpyatvāt sthāpanānikṣepātmakatāṃ nātivartate, puruṣād nāmakarma nāmakarmaṇo devadattāditā
ityādigranthena bhāvitatvāt . tasmāt sthāpanānikṣepatve satyeva jīvakarmaṇoryogavakrādipariṇāmavaicitryaṃ
vyaktākāravaiśvarūpyamamihitacitralepyādidṛṣṭāntasādharmyaṃ nātivartate . ato yujyata evaitat, na na
yujyate, dviḥpratiṣedhasya prakṛtyāpatteḥ . evaṃ tāvat sthāpanayā nikṣepaḥ iti tṛtīyāsamāse sthāpānānikṣepadravyārthanayavyāpitā darśitā .
athavetyādi ṣaṣṭhīsamāse'pi darśayitumāha . sthāpanāyā nikṣepa iti samāsaḥ karmaṇi ṣaṣṭhīṃ
kṛtvā . kiṃ karma ? sthāpanaiva . kā sā sthāpanā ? ākāraḥ . ko'sāvākāraḥ ? vastvātmā . sa eva
nikṣipyate, kva ? svātmani . kaḥ ? ghaṭādiḥ . kena ? kumbhakārādibhiriti vyākhyātaḥ
ṣaṣṭhīsamāsārtho'pi vastutaḥ prastute vyāpakatvapradarśanārthamāha --mumukṣubhirātmā svātmani nikṣipyate iti
vartate, kīdṛśa iti cet, karmāmiśraḥ sthāpyate svākāre'viviktaḥ san viviktarūpatvena . tathendro'pī

nindrayorvivekamajānatāṃ puṃsāṃ sākṣāt pradarśyate; yasmād na tadākāravinābhūta indro
ghaṭa iva vikukṣivinābhūtaḥ .
athavā sthāpanāyāṃ nikṣepaḥ sthāpanānikṣepaḥ . na nāmni nikṣipyate, sthāpanāyāmeva nikṣipyate . yato nāmāpi sahārthena tattantrameva . sthānakaraṇajanmānaḥ śabdākārāstadgamyāścārthākārāḥ sarve sthāpanāvipariṇāmavijṛmbhitamātram . tadabhāve
śabdārthayorabhāvādākārāgrahaṇe ca tayoragrahaṇāt .
dravyamapi sthāpanānikṣepa eva ākāramayatvād dravyasya . yathā śrīparṇīdāru
dravyamantarlīnākāraṃ tasya tasyākāraviśeṣasya .
tyādi aviviktaviviktasthānalakṣaṇasthāpanānikṣepātmakatvaṃ jagataḥ pratyakṣīkriyate vyāpitvād lakṣaṇasyāsya,
indrānindrayorvivekamajānatāṃ puṃsāṃ sa indraḥ sākṣāt pradarśyate . kasmāt ? yasmād na tadākāretyādi, nayanaśabdlavarṇatādyākāramantareṇa indrābhāvāt tadākāratattva evendra ityuktatvāt . kimiva ?
ghaṭa iva vikukṣitvādivinābhūtaḥ, yathā ghaṭo vikukṣitvādyākārādṛte nāsti tadātmaka evāsti tathā
indro'pi svākāravinābhūto nāsti tadātmaivāstīti .
athavā sthāpanāyāmityādi saptamīsamāso vā . sthāpanāyāṃ nikṣepo sthāpanānikṣepa iti
evakārārtho draṣṭavyaḥ, tad vyācaṣṭe --na nāmni na śabde nikṣipyate, kiṃ tarhi ? sthāpanāyāmeva nikṣipyate .
kasmāditi cet, ata āha --yato nāmāpi sahārthena tattantrameva, ākāratantra eva śabdo'rthaśca . tad
bhāvayati --sthānakaraṇetyādi, akārādayo varṇāḥ pratiniyatakaṇṭhādisthānākārajanmānaḥ saṅgatyā nairantaryeṇa
uccarantaḥ sup-tiṅntādiviśeṣākārāḥ tadgamyāśca nāmākhyātavācyadravyakriyārthākārāḥ sarve'ntarbhūtākāratattvasthāpanāvipariṇāmavijṛmbhitamātram . kiṃ kāraṇam ? tadabhāva ityādi, ākārābhāve śabdārthayorabhāvādākārāgrahaṇe ca tayoragrahaṇāt .
evaṃ tāvannāmanikṣepaḥ sthāpanānikṣepāntarbhūta uktaḥ . dravyanikṣepo'pi sthāpanāntarbhūta iti brūmaḥ,
tadyathā --dravyamapītyādi, dravyanikṣepo'pi sthāpanānikṣepa eva ākāramayatvād dravyasya, yathā
śrīparṇīdāru dravyaṃ kāraṇamantarlīnākāraṃ tasya tasyākāraviśeṣasya tadavyaktasāmānyavyaktestathā''kārasamparigrahamātramiti sthāpanaiva dravyamapi . evaṃ nāmadravyanikṣepau sthāpanānikṣepa eva .


bhāvo'pi sthāpanaiva . kriyopayogarūpādinīlādiśivakādirūpabhedo bhāva
ākāra eva .
akṣādyasadbhāvasthāpanāyāmapi rūpāntaravyāvartanena rūpāntarākaraṇādabhipretākāravṛtto nāmabuddhyadhyāropastatkarmaṇaḥ dravyārthasthāpanendrasthūṇāvat . etattattvādhyavasāyādeva liṅgasamācāradevatāpratimānamaskaraṇādi loke .
atrāpi viśeṣākāra eva paramārthaḥ . tasyaikabhavanasya sthāpanānikṣepe kārye

bhāvo'pītyādi . bhāvanikṣepo'pi sthāpanaiva āgamato no+āgamataśca, āgamatastatprābhṛtajña
upayukta ityupayukto bhāvaḥ pāriṇāmikaḥ, kṣāyopaśamikaśceṣṭā jīvasya vīryāntarāyakṣayopaśamajo bhāvaḥ,
pudgalānāṃ tu rūpādiryugapadbhāvī pāriṇāmiko bhāvo nīlādirvā tadviśeṣaḥ śivakādirayugapadbhāvī vā ityevamādirūpā bhedā yasya so'yaṃ kriyopayogarūpādinīlādiśivakādirūpabhedo bhāvaḥ . sa ākāra
eva, ābhavanameva pūrvoktavidhinā .
evaṃ nikṣepatrayaṃ sthāpanānikṣepa eva saṅkṣepato rūpāntaravyāvartanena rūpāntarākaraṇātmakasthāpanāsvarūpānatikramāt . etallakṣaṇānugṛhītatvādasadbhāvasthāpanā'vyaktākārā satī sthāpanetyāpādayitukāmaḥ parāśaṅkānivṛttyarthamāha --akṣādyasadbhāvetyādi . atrāpi rūpāntaraṃ ced vyāvartya rūpāntaraṃ nā''kuryāt rūpāntarasya
indrāderakṣanikṣepapratipādyasyāvarodhaḥ pratipattirna syāt, bhavati tu . tasmādaviruddho'bhipretākāre vṛtto
nāmnā śabdena indraḥ iti buddhyā vādhyāropaḥ tatkarmaṇaḥ akṣanikṣepasthāpanākarmaṇaḥ, kimiva ? dravyārthasthāpanendrasthūṇāvat, yathā rūpāntaravyāvṛttyā rūpāntararā ?karaṇād dravyārthasthāpanendrārthā sthūṇā
indrastathā'kṣādiriti .
etattattvādhyavasāyādeva liṅga-samācāra-devatāpratimānamaskaraṇādi loke, naitadupapattyā
pratipādyaṃ sthāpanaiva sarvam iti, loke rūḍhatvāt . tathāhi--pāṣaṇḍināṃ liṅgagrahaṇāni yathāgamamākāraviśeṣaprasiddhestatsahacāriṇo niyamā arhadrudrendrabuddhādidevatāpratimāsthāpanāni tannamaskārajapastutibalimālyādibhirabhyarcanāni ca prativiśiṣṭākāranibandhanāni dṛṣṭāni, na hi dṛṣṭād gariṣṭhaṃ pramāṇamastītyevaṃ
sthāpanādravyārthanayamatamuktam .
atrāpītyādi . asyāpi nayasyottaramidam . ākāro'pi dvividhaḥ--sāmānyākāro viśeṣākāraśca .
tatra viśeṣākāraḥ svarūpameva paramārthaḥ, na sāmānyākāraḥ . tasya paramārthasya ekabhavanasya sthāpanānikṣepe
kārye sāmānyākāradravyārtha upasarjanaṃ pradhānasya paramārthasya sadbhāvasyā'sadbhāva upakāritvāt, pāṇyaṅguli

sāmānyākāradravyārtha upasarjanam . paramārthatastu avikalpyatattvatvād na pāṇyādīni svarūpataḥ . kutasteṣāṃ sthāpanā dravyataḥ ?
kṣetrato yugapadbhāviparyāyeṣu viśeṣavyatirekeṇārthābhāvād nāsti sthāpanā .
kālato bālādyayugapadbhāviparyāyeṣvapi viśeṣavyatirekeṇārthābhāvāt kathaṃ sthāpanā
kriyatāṃ kasya vā ? asadbhāvasthāpanāyāśca dravyārthatvāt sadbhāvasthāpanāyāśca paryāyārthatvāt dravyārthaprādhānye itaranirākaraṇam . yo'pi nāmabuddhyadhyāropa uktaḥ
so'pi nāmadravyārthaparyāyārthayorviṣayaḥ . sa ca viśeṣabhavanameva . dravyadravyārthastu
vidhyādibhaṅgeṣu vyākhyāto dūṣitaḥ .
itastu bhāvayuktavācī śabdaḥ, nāmasthāpanādravyavācyeṣṭākaraṇāt . sthitamevam... ... ...yugapattattvam .
tvak-parva-sandhi-varṇa-rekhā-'vayava-paramāṇu-rūpādibhedeṣviva pratyekaṃ viśeṣatattvabhavanasya itaradupasarjanam .
paramārthatastu tadatyantaviśeṣe tattvamavikalpyamasti, na tāni pāṇyādīni svarūpataḥ, kutasteṣāṃ sthāpanā
dravyataḥ ? tathā kṣetrato yugapadbhāviparyāyeṣu viśeṣavyatirekeṇārthābhāvād nāsti sthāpanā, ākāra
ābhavanamākārye ākartari vārthe nāsti sthāpanāyā ākāratvāt . kālato'pyayugapadbhāviparyāyeṣu bālādiṣvekamekaṃ viśeṣabhavanaṃ paramārthaḥ, tad bhāvayati --bālādyayugapadbhāvītyādi yāvat kathaṃ sthāpanā kriyatāṃ
kasya vā ? iti gatārtham .
kiñcānyat, sadbhāvasthāpanāyāḥ paryāyārthatvādasadbhāvasthāpanāyā dravyārthamātratvāt te dve prarūpayatā
tvayā paryāyārthaprādhānyāvalambitvamitthaṃ nirākṛtam, dravyārthaprādhānye vā paryāyā nirākṛtā akṣādyasadbhāvetyādinā grantheneti tad darśayati --asadbhāvasthāpanāyāścetyādi yāvaditaranirākaraṇam .
yo'pi nāmabuddhyadhyāropa uktaḥ abhipretākāravṛtta ityādi so'pi nayāntarayornāmadravyārthaparyāyārthayorviṣayaḥ . tatra nāmadravyārthaviṣayo nāmādhyāropaḥ, paryāyārthaviṣayo buddhyadhyāropaḥ --āgamato
jāṇa+e uva+utte bhāvasāmā+iyaṃ   ti . sa ca viśeṣabhavanameva . dravyadravyārthastvityādi
atikrānteṣu vidhyādibhaṅgeṣu dravyadravyārtho vyākhyāto dūṣitaḥ punarna vācyaḥ .
itastu bhāvetyādi, asmiṃśca śabdanaye ubhayaniyamabhaṅgalakṣaṇe viśeṣa evaiko bhavatīti śabdārthavyākhyānena dravyadravyārthavācyaṃ nāmasthāpanādravyārthavācyaṃ ceṣṭaṃ na karotīti bhāvitameva . ato nayasvarūpamupanayati --sthitamevamityādi yāvad yugapattattvamiti .


kriyāphalāvisaṃvādo'pi ca viśeṣaikabhavanādeva . tadyuktaṃ nāmādivyavahāramaṅgīkṛtya kriyā pravartate . nāgninā śabdena pacyate na ca citralikhitena, tayorvyavahārākṣamatvāt, kiṃ tarhi ? tathāvṛttibhāvenaiva . mānamapi na yathā mānaprasthakena
tathā tannāmnā .
nāmapratyayanāmakarmatattvāt tenaiveti cet, na, cetanabhedaniyatapṛthivyāditattvābhāve yogavakratādivipariṇāmāpravṛtteḥ phalābhāvād nāmakarmādyanupapatteḥ .
na ca citralikhitāgniprasthakābhyāṃ dahanamāne tayorvyavahārākṣamatvāt .
dravyamapi ca bhavyaṃ tathā tathā bhāve eva ghaṭate, tvanmate dravyabhavane tu na .
tathā prasphuṭam agnirdravyam iti puṃnapuṃsakayorbhāvabhede sāmānādhikaraṇyaṃ dṛṣṭam .

etasya darśanasya lokasaṃvyavahāravyāpitāṃ darśayati --kriyā-phalāvisaṃvādo'pi cetyādi . aihikamodanādi pacikriyādeḥ sthālīkāṣṭhādisādhanāyāḥ phalam, āmuṣmikaṃ svargādi dānāderodanādisādhanāyāḥ phalam, na tatra kāṣṭhasthālyādīni nāmamātrāṇi na citralikhitāni vā, kintu tathābhūtāni
pacebhāgadhicerbhāgadheyāni tānyeva viśeṣaikabhavanāni . tadyuktaṃ nāma-citrakāṣṭhādivyavahāramaṅgīkṛtya
bhāvabhavanaṃ kriyā pravartate . nāgninā śabdena pacyate, na cetyādi bhāvitārthaṃ yāvanna yathā mānaprasthakena tathā tannāmneti .
nāmapratyayanāmakarmatattvāt tenaiveti cet . syānmatam--prāguktacaitanyanāmapratyayāyattaṃ nāmakarma,
tattattvāni kāṣṭhādīni, atastenaiva nāmnā loke vyavahāra iti . etacca na, cetanabhedetyādi yāvad
nāmakarmādyanupapatteriti, atrāpi cetanabhedeṣu yāni pṛthivyāditattvāni niyatāni tathābhūtiyogye
viśeṣātmani teṣāmabhāve tiryaggatinirvartanīyayogavakratādivipariṇāmāpravṛtteḥ phalābhāvaḥ, tadabhāvāt kuto
nāmakarma ? kutaḥ kāṣṭhādivanaspatipṛthivyagnyāditiryakśarīratvādīni ? ato viśeṣaikabhavanameva kriyā-phalādivyavahārahetuḥ na nāmaśabda iti suṣṭhūktam . tathā citrakarmetyata āha --na ca citralikhitāgni-prasthakābhyāṃ
dahana-māne tayorvyavahārākṣamatvāt, tathāvṛttibhāvasyaiva vyavahārakṣamatvāt .
dravyamapi ca bhavyaṃ tathā tatheti . dravyaṃ ca bhavye pā॰ 5 . 3 . 104, bhavati iti
bhavyaṃ tena tena prakāreṇa lokavyavahārakṣameṇa bhavanād bhāva eva ghaṭate, tvanmate dravyabhavane tu na,
agniprasthakādi sarvamekabhāva eva bhūtaṃ dravyārthābhedāt ko dravyaśabdenātyantaviruddhārthena bhedavācinā
tathā tathā bhavanārthena sambandhaḥ ?
asminnarthe nidarśanamāha --tathā prasphuṭamityādi . agnirdravyam iti puṃnapuṃsakayorbhāvabhede
sāmānādhikaraṇyaṃ dṛṣṭam, nānyathā tat . syānmatam--dravyaśabdasya dārusamānādhikaraṇatvād napuṃsakaṃ

dāruprasthakatvādvā samānādhikaraṇīkaraṇād dāruṇyapi sa nāvatiṣṭheta . tathābhūta...
... ...dahano'gniḥ .
evaṃ pratipadārthaṃ bhāvanikṣepaḥ śabdanayasyāsyoktaḥ, na yatharjusūtram . atra ca
śabdārtho'pyasatyopādhisatyaḥ . yathoktam--asatyopādhi yat satyaṃ tadvā śabdanibandhanam vākyapa॰ 2 . 128 .
viśeṣā upādhayaḥ kuṇḍalādayo vikārā asatyā yasya satyasya sarvabhedānuyāyinaḥ suvarṇādeḥ sāmānyasya tadabhidhīyate viśeṣairiva sāmānyam . sate hitaṃ
prasthaka iti; etaccāyuktam, yasmād dāruprasthakatvādvā samānādhikaraṇīkaraṇād dāruṇyapi sa
nāvatiṣṭhetetyatiprasaṅgadoṣaḥ . katham ? yathā dravyatvād dāruprasthakatvābhedastathā dravyatvāt pṛthivyudakādyabheda iti doṣa eva . svamate tu doṣābhāvo guṇotkarṣaścetyata āha --tathābhūtetyādi gatārthaṃ yāvad
dahano'gniḥ .
uktārthanigamanam --evaṃ pratipadārthaṃ sarvapadārtheṣu bhāvanikṣepaḥ śabdanayasyāsyoktaḥ, na
yatharjusūtram, nāmādicaturvidhanikṣepābhilāṣiṇo yathā ṛjusūtranayasya vartamānaparyāyagrāhiṇo mataṃ tathā
na bhavatīti śabdamataṃ darśitam ॥
atra cetyādi . śabdārtho'pyasatyopādhisatyaḥ, nānantaranayanirdiṣṭo'nyāpohaḥ . yathoktamiti
śiṣṭāntaramataṃ ca darśayati --asatyopādhi yat satyaṃ tadvā śabdanibandhanamiti . tadvyācaṣṭe --viśeṣā
upādhaya ityādi tadīya eva grantho yāvat tadabhidhīyata iti . suvarṇaprakṛtyupamarde kuṇḍalavikārasya
viśeṣasyāsatyasya sāmānyavādimate satyaṃ prakṛtiḥ sāmānyaṃ pratipādyam . tathā puruṣādisāmānyasya pratipādakā viśeṣā upādhayaste te prakṛtipuruṣeśvarāḥ svāgameṣu . viśeṣairiva sāmānyamiti pratipādanasādharmyeṇa
dṛṣṭāntaḥ . tatra śabda upanibaddho vikāraprakṛtitvavaditi . tat saṃhṛtyā''cāryaḥ sate hitaṃ satyam iti

satyam, karmaṇi caturthī . bhavadvyāpi rūpādiśivakādiparyāyavṛttitattvaṃ satyam .
asatyāḥ punarupādhayo'sya dravyaṃ mṛd ghaṭa ityādipravṛttayastadābhāḥ . evameva ca... ...
ānīyatām   . satyasya... ...tadākhyānamupasarjanam, gṛhopalakṣaṇakākavat .
tathā jātiśabdo viśeṣārthaḥ . tadvacanenoktamapi viśeṣavastu uktavat . sāpi
coktavat, vāgvisargakālopalakṣaṇanakṣatradarśanaśrutivat . anyathā tacchabdārthatāyāṃ
taddhitārthaṃ vyutpādya vibhaktimāha --karmaṇi caturthīti ṣaṣṭhyarthe, caturthī cāśiṣyāyuṣyamadrabhadrakuśalasukhārthahitaiḥ pā॰ 2 . 3 . 73 iti vihitatvāt hinoterdadhātervā dhātoḥ karmaṇi dvitīyasyāṃ prāptāyāṃ ṣaṣṭhīcaturthyau vibhāṣyete .
adhunā svamataṃ tena samīkurvan bhāvayati --bhavadvyāpītyādi . rūpādiśivakādiparyāyā vṛttirasya
tattvasya tadavikalpaṃ śibikāvāhakayāneneveśvarastatparyāyavṛttitattvaṃ yāti satataṃ vartate, deśabhinnaṃ rūpādi
kālabhinnaṃ śivakādi satyam . asatyāḥ punarupādhayo'sya liṅgādyupādhyupāyena nidarśanam --dravyaṃ mṛd
ghaṭaḥ ityādipravṛttayastadābhāḥ rūpādiśivakādiparyāyatattvābhāsāḥ . tadvastuvyāpivadābhāsate sāmānyam,
tadviśeṣaḥ paramārthaḥ san .
evameva cetyādi etaddarśanasaṃvādīdamiti jñāpakametena lakṣaṇena saṅgṛhītaṃ yāvadānīyatāmiti .
tadvyākhyā --satyasyetyādi yāvat tadākhyānamupasarjanamiti gatārtham . dṛṣṭāntaḥ --gṛhopalakṣaṇakākavaditi . katarad devadattasya gṛham ? iti praśne prativacanam--yatrāsau kākaḥ iti kākaśabdo
gṛhārthapratipādanārthatvāt kākārtha eva san gṛhārtha ityucyate tathā uditasvārthavat jātiśabdo viśeṣārtha
iti . tadvacanena tadarthatvaprakāreṇa vacanena uktamapi viśeṣavastu uktena tulyamuktavat na paramārthata uktameva tad gamyate i ?tyādi jātigatānāṃ sattā-dravya-pṛthivī-mṛd-ghaṭa-kuṇḍa-kuṇḍikādiliṅgasaṅkhyādīnāṃ saṃvādināṃ visaṃvādināṃ ca yā sāmānādhikaraṇyagatistayā nirūpitaṃ yādṛcchikamarthavattvamanarthikāyā
eva satyāstasyāḥ . sāpi coktavaditi, tasyā api jāterabhihitanyāyena parārthatvādarthavattvam, anarthakatvaṃ
svārthena . kimiva ? vāgvisargakālopalakṣaṇanakṣatradarśanaśrutivat, yathā nakṣatraṃ dṛṣṭvā vāco visṛjanti
iti nakṣatradarśanamatrātantram, nakṣatradarśanayogyaḥ kālo'tra tadarthena paśyatinā uktavaduktaḥ, paramārthena tu
paśyatiḥ svārthe eva vartate tathā jātiśabdo viśeṣārtha iti . anyathā mukhyanyāyena tacchabdārthatāyā

punaruktadoṣād viśeṣaśabdāprayoga eva syāt .
ata eva niyamārthā punaḥ punaḥ śrutiḥ, tadarthatvāt pūrvaśruteḥ . niyamaḥ svārthavyavasthāpanam . sañcāri caitat, dravyanaya... ... .... yugapadayugapat... ... .... yāvacca
... ... ...tāvat sarvamanena śabdanayaśabdārthena vyāptam . evameva ca viśeṣapradhānaśabdārthavyavasthāpanārthamidamapi--na jātiśabdo bhedānāmānantyād vyabhicārataḥ .vācako niyamārthokterjātimadvadapohavān ॥
mityādi, punaruktadoṣāt sāmānyaśabdenoktatvād viśeṣaśabdāprayoga eva syāt, uktārthānāmaprayogaḥ
pā॰ ma॰ bhā॰ 2 . 1 . 1 iti nyāyāt .
ata evetyādi . satyavṛttyā nokto viśeṣaḥ, upādhivṛttyokto'pyanukta eva . niyamārthā punaḥ
punaḥ śrutirvivakṣitārthā, kasmāt ? tadarthatvād viśeṣarthatvād viśeṣaṇārthatvāt pūrvaśruteḥ sāmānyaśruteḥ
brāhmaṇādeḥ . tasmācchravaṇakālakrameṇa punaḥ śrutiriti viśeṣaśabda ucyate . ko'sau niyamo nāma ? ityucyate --niyamaḥ svārthavyavasthāpanaṃ vivakṣite'rthe'vadhāraṇam . sañcāri caitaditi, na punastat sāmānyaśabdena uktavaduktaṃ vastu vyavasthitameva, kiṃ tarhi ? sañcāri viśeṣaparamparayā . tatra kāraṇaṃ sañcaraṇe
dravyanayetyādi, evaṃsamavasthasyārthasya sattvāt .
kiṃ punaḥ satyamiti cet, yugapadayugapadityādi . tasya viśeṣasya pradhānasya pratyāyyasya pratyāyakatvena upasarjanamātrapravṛttirasatyopādhirarthaḥ, taddarśayati --yāvaccetyādi gatārtham tāvat sarvamanena śabdanayaśabdārthena vyāptamiti .
evameva cetyādi etannyāye vyāptipradarśanadvāreṇa darśanāntaraṃ nirācikīrṣurāha . viśeṣapradhānaśabdārthavyavasthāpanārthamidamapīti tadvicāravastusūtram--

na jātiśabdo bhedānāmānantyād vyabhicārataḥ .
vācako niyamārthokterjātimadvadapohavān ॥ iti .

jātiśabdo viśeṣārthaniyamokterbhedānāmavācakaḥ, vyabhicārādānantyācca . jātimato vācakatve ca
ye doṣāste'nyāpohābhidhāne'pīti pratijñā .

This page consists merely of footnotes.

This page consists merely of footnotes.


katham ? anyāpohakṛcchrutiḥ . śabdāntarārthāpohaṃ hi svārthe kurvatī śrutirabhidhatte ityucyate
  . arthau ca svasāmānyalakṣaṇāvuktau, tṛtīyārthāsambhavāt . svārtha eva
tāvadavadhāryaḥ--kaḥ svārthaḥ ? svārthaḥ svalakṣaṇo'nanyaḥ pratyakṣaviṣayaḥ . sa iha savikalpārthe na sambhavati svārthaḥ pratyakṣaviṣayaḥ . na ca tato'nyaḥ svārthaḥ . śabdāntarārthāpohaśca na svārthaḥ . taddvayātiriktaśca tṛtīyo na kaścidanyo'sti . tiṣṭhatu tāvat svārthaḥ .

tathā ca jāti-sambandha-jātimadabhidhānānāmasambhavādanyāpohakṛcchrutiḥ  


katham ? ityupapattipraśnaḥ . bheda-jātimadabhidhānapakṣeṣu doṣadṛṣṭerarthādāpannam anyāpohakṛcchrutiḥ
ityanyāpohaṃ varṇayati śabdāntarārthāpohaṃ hi svārthe kurvatī śrutiḥ abhidhatte ityucyate ityanyāpoha-
vādinoktam, arthau ca svasāmānyalakṣaṇāvuktau, nāto'nyat prameyamasti iti tato'nyatṛtīyārthāsambhavāt svārtha eva tāvadavadhāryaḥ, tāvacchabdasya kramārthatvādarthāntarasyāpyavadhārayiṣyamāṇatvāt,
śabdāntarārthāpohamātroktau doṣo'sattvaprāptiḥ, tasmāt tāvatā'paritoṣāt svārthe kurvatī ityuktaḥ
kaḥ svārthaḥ ? ucyate --svārthaḥ svalakṣaṇaḥ, anyato'nyaḥ svaḥ, ananyaḥ sa evetyarthaḥ pramāṇayorapi niyataviṣayāvadhṛteḥ pratyakṣaviṣayaḥ sa svārtha iti . sa ihetyādi . iha śabdārthe savikalpārthe sāmānyataḥ
savikalparūpe'dhyāropāpavādātmani sa na sambhavati svārthaḥ pratyakṣaviṣayaḥ, svalakṣaṇamanirdeśyam
pra॰ samu॰ 1 . 5, 2 . 2 ? ityuktatvāt pratyakṣaviṣayasya . syānmatam--pratyakṣādarthādanyo'sti svārtha iti cet,
tanna ca tato'nyaḥ pratyakṣārthāt svārthaḥ . śabdāntarārthetyādi . anyāpohaḥ svārtho na bhavati, taddvayātiriktaśca tṛtīyo na kaścidanyo'sti, lakṣyadvitvāvadhāraṇāt tataśca pramāṇadvitvāvadhāraṇāt . tasmāt
tṛtīyo'rtho'pi nāsti, kutaḥ svārthaḥ ? ityata āha --tiṣṭhatu tāvat svārthaḥ asattvādavicārya ityarthaḥ .
tathā cetyādi . evaṃ ca kṛtvā śabdavācyavicāre prastute jāti-sambandha-jātimadabhidhānā

ityuktaṃ tvayā na pratyakṣaviṣayasvārthatvena . anumānaviṣayo'pi naivāsya svārthaḥ, apohārthasvarūpatvāt . agniranagnirna... .... bhedopādāne vā'svārthatvamapohārthādanyatvāt
parapratyāyanāditvabhinnārthatvācca .
atha kvacidadṛṣṭo'pi anyāpohaḥ ityasmādeva śabdādavagantavyaḥ svārthaḥ,
yasminnanyo'pohyate sa svārthaḥ . tadapi na, svārthe ityādhārādheyādarśanāt svarūpavidhivinābhūtatvāt kasmin svārthe'pohyate ? anyaśabdaśabdāntarārthayorasthitarūpatvāt ko hyasāvanyo yasya yasmād vā'pohaḥ kriyeta ?
nāmasambhavāt anyāpohakṛcchrutiḥ iti bhedapakṣasya jātimatpakṣāviśiṣṭatveṣṭeḥ śabdārthāvavadhṛtya uktaṃ
tvayā, na pratyakṣaviṣayasvārthatveneti tvadvacanameva jñāpakam .
syānmatam--anumānaviṣayaḥ svārtha iti . taccānumānaviṣayo'pi naivāsya śabdasya svārthaḥ,
apohārthasvarūpatvāt . taddarśayati --agniranagnirnetyādi, tasyāpi cāpohārthasyākhyeyatvāt, na cākhyāto'sau īdṛśaḥ svārthaḥ iti viśeṣya . syānmatam--agnimattvaviśiṣṭadeśādiḥ svārtho bhinnastatsambandhīti
cet . evaṃ tarhi bhedopādāne vā asvārthatvamapohārthādanyatvāt, apohārthasyaiva tvayānumānatveṣṭeḥ .
kiñcānyat, parapratyāyanāditvabhinnārthatvācca, sacānumānaviṣayaḥ svārthaḥ ātmanaḥ pratyāyane liṅgādivasturūpaḥ, parapratyāyane śabdavācyo jñānarūpo jñānārthatvācchabdaprayogasyetyayuktamasya svārthasya dvairūpyam .
evaṃ na pratyakṣaviṣayo nānumānaviṣayaḥ svārtho ghaṭate śabdasya tvanmatādeva .
atha kvacidityādi . śabdārthavicāre pratyakṣānumānaviṣayatvavicāro'sambaddha iti cet, tanna,
tṛtīyārthāsambhavāt ityādeḥ pradarśitatvāt . tathāpi tvadanuvṛttyā yadyapi pratyakṣānumānaviṣayayoradṛṣṭo'pi anyāpohaḥ ityasmādeva śabdādavagantavyaḥ svārthaḥ, anyasyāpoho na svasyārthasya, svārthe
cānyasyāpoho na nirāśraya uktadoṣāt . tasmāt yasminnanyo'pohyate sa svārtha iti ghaṭaḥ ityukte
aghaṭo na bhavati paṭādiḥ iti ghaṭe paṭādyapohād ghaṭaḥ svārtha iti śabdaviṣaya eva svārtho niścita
iti matam . tathāpi tadapi na svārtha ityādhārādheyādarśanāt, sa evādhārābhimataḥ svārtha ādheyābhimataśca śabdo na dṛśyete tau svarūpavidhivinābhūtatvāt, yasmin anyasya śabdāntarārthasyāpohaṃ
karoti ityucyate sa evādhāro'rtho na vidhīyate śabdaścādheyaḥ . tasmāt tayoradarśanāt kasmin
svārthe'pohyate ityabhisambhantsyate, na ced vidhīyate anyasyārthasya sūtroktasya bhāṣyoktasya śabdāntarārthasya

yo'nanyo na bhavatīti cet, nanu sa eva vidherananyaḥ pratyakṣaḥ . itarathā anyo
na bhavati ananya iti vyāvṛttimātrasthititvādapratiṣṭhitasvārthayostadatayorgrahaṇābhāvāt kutaḥ ko'nyaḥ ? itaretarāśrayabhāvadoṣaśca tasmādanyaḥ, anyasmāt saḥ iti .
athānyāpohalakṣaṇavākyānuvṛttyā vyāvṛttimān svārtho gṛhyate, na vyāvṛttimātraṃ na sadasat iti . hiśabdo yasmādarthe, yasmād vṛkṣaśabdo'vṛkṣaśabdanivṛttiṃ svārthe kurvan
svārthaṃ vṛkṣalakṣaṇaṃ pratyāyayati evaṃ nivṛttiviśiṣṭaṃ vastu śabdārthaḥ dravyādi san, na nivṛttimātram .
ca svarūpānavasthānam, vidhīyamānasvārthānavasthānāt . tasmiṃstu vidheye'vasthite śabdāntaramanyaḥ śabdastadarthaśca iti vaktuṃ yujyeta ata āha --anyaśabdaśabdāntarārthayorasthitarūpatvāt ko hyasāvanyo
yasya yasmād vāpohaḥ kriyeta svarūpavidhivinābhūta iti, na sambhavatyeṣo'rtha ityarthaḥ .
yo'nanyo na bhavatīti cet, syānmatam--yathaiva svārthaḥ anyo na bhavati ityanyasyāpohena
pratīyate tathaivānyo'pi ananyo na bhavati iti tadapohena pratīyate iti ced manyase, atra brūmaḥ --nanu sa
eva vidherityādi, svena vidheyenopalakṣitasya ananyasya prāṇādanyapratīterananyaḥ sa eva svārtho vidheyaḥ,
tasyāgrahaṇe ananyaḥ iti buddherabhāvāt ananyaḥ svārtho vidheḥ ityāpannam . itarathā anyo netyādi
yāvad grahaṇābhāvāt, yathā ghaṭādanyaḥ paṭaḥ ityukte sa na bhavati, evaṃ paṭādanyo ghaṭaḥ so'pi na
bhavatyeva, dvayorapi vyāvṛttimātrasthititvāt . tataścāpratiṣṭhitasvārthayostayorayaṃ svaḥ anyaḥ sa iti tadatayorgrahaṇābhāvaḥ . tataśca kutaḥ ko'nyaḥ ? kutaḥ kasyāpohaḥ ? ityapohaśabdārthābhāvaḥ . kiñcānyat, itaretarāśrayabhāvadoṣaḥ . kathamiti cet, ucyate --tasmādanyaḥ, anyasmāt sa iti . iti hetvarthe, yasmādanyabalāt sa prasidhyati tadbalādanyaḥ, itaretarāśrayāṇi ca na prakalpanta ityuktam . evaṃ laukikānyāpohaśabdārthamātrānusāreṇa parīkṣyamāṇe'nyāpohe na ghaṭate svārthaḥ .
athānyāpohetyādi yāvad na sadasaditi anyāpohalakṣaṇavākyānusāreṇa parīkṣāmāha—
anyāpohalakṣaṇavākyaṃ tenānyāpohakṛcchutiḥkucchrutiḥ   iti, tasya vyākhyā --śabdāntarārthāpohaṃ hi svārthe kurvatī śrutirabhidhatta ityucyate   iti, tadanuvṛttyā vyāvṛttiryasmin vidyate
svārthe sa gṛhyate na vyāvṛttimātram, hiśabdasya hetvarthatvāt . taddarśayati --hiśabdo yasmādarthe,
tannirūpayati laukikodāharaṇena --yasmād vṛkṣaśabda ityādi yāvat pratyāyayati iti . evaṃ nivṛttiviśiṣṭaṃ vastu śabdavācyārthaḥ, katamo'sau ? dravyādi san dravya-pṛthivī-mṛd-ghaṭatvādi, na nivṛtti


yathā kṛtakatvasya anityatvaviśiṣṭaḥ śabdo'numeya evaṃ śabdo'pi svamabhidheyamarthāntaravyavacchedaviśiṣṭaṃ dyotayati pramāṇatvāt .
atrāpi vidhirevāṅgīkṛtaḥ, avyāvṛttasvārthārthatvāt devadatta ! gāmabhyāja
śuklām iti gavānayanavidhāyakavākyavat . vyāvṛttivyatiriktasya svārthasya vidhānaṃ
tvayaivoktam, śabdāntarārthāpohaṃ hi svārthe kurvatī śrutirabhidhatta ityucyate, hiśabdo yasmādarthe,
yasmād vṛkṣaśabdo'vṛkṣanivṛttiṃ svārthe kurvan svārthaṃ vṛkṣalakṣaṇaṃ pratyāyayati   iti
tvadvacanādeva svārthavidhānasya pradarśanāt . nivṛttiviśiṣṭaṃ vastu śabdārtho dravyādi san
  ityādigranthenāpi svārthavidhānameva pradarśitam . anyathā sarvatraiva vyāvṛttimātram, na svārtho nāma kaścidastīti svārthe kurvatī śrutirityanarthakaṃ syāt .
mātraṃ khapuṣpatulyamiti dṛṣṭāntaḥ . athavā anumānānumeyasambandha eva vācyavācakasambandhaḥ iti
manyamāno yathā kṛtakatvasyetyādi satatsvarūpavyākhyānamudāhṛtyānumānam evaṃ śabdo'pītyādi
dārṣṭāntikaṃ ca satatsvarūpavyākhyānaṃ nigamayati pramāṇatvāt iti hetudharmaṃ ca tayostulyam . śeṣaṃ
gatārtham . ubhayoranyāpohaviśiṣṭārthapratyāyanatulyatvāditi piṇḍārthaḥ . yathā vakṣyati nidarśanam --na pramāṇāntaraṃ śābdamanumānāt pra॰ samu॰ 5 . 1 iti .
atra brūmaḥ --atrāpītyādi . tvayaivaṃ bruvatāpi apohātiriktaḥ svārtha uktaḥ, ato vidhirevāṅgīkṛtaḥ . kasmāt ? avyāvṛttasvārthārthatvāt, avyāvṛttasvārtho'rtho'syetyavyāvṛttasvārthārthametad
vyāvṛttimān svārtho gṛhyate ityādi vākyam . yasyāvyāvṛttasvārthārthatvaṃ tad vākyaṃ vidhimaṅgīkurvad
dṛṣṭam, yathā devadatta gāmabhyāja śuklām iti gavānayanavidhāyakaṃ vākyamagavādidohādivyāvṛttimaddevadattakartṛkaśuklagavakarmānayanakriyāsvārtham, tathā ghaṭaḥ paṭo na bhavati ityanyāpohopalakṣitasvārthavākyamiti
tvayaivoktam . tadyathā --vyāvṛttivyatiriktasyetyādi paravākyapratyuccāraṇam . tadvivaraṇaṃ ca hiśabdo
yasmādarthe ityādyupakramya hetvarthabhāvanodāharaṇaṃ vṛkṣaśabdaḥ savyākhyādaṇḍakaḥ sottarapūrvapakṣapratyuccāraṇaṃ
savyākhyānaṃ yāvat pradarśanāditi tvadvacanādeva svārthasya vidhānaṃ sphuṭīkṛtam .
kiñcānyat, nivṛttiviśiṣṭamityādi . evaṃ nivṛttiviśiṣṭaṃ vastu śabdārtho dravyādi san
ityādinā granthena kṛtakatvasyānityatvaviśiṣṭaśabdānumeyatvadṛṣṭāntena sabhāvanena evaṃ śabdo'pi svamabhidheyamityādinā svārthavidhānameva pradarśitam . anyathetyādi . evamanicchataste doṣaḥ--yathā vṛkṣaśabdaprayoge
paṭādyavṛkṣānyaśabdārthavyāvṛttirapi prāptā, tataḥ sarvatraiva vyāvṛttimātram, na svārtho nāma kaścidasti, ataḥ
svārthe kurvatī śrutiḥ ityanarthakaṃ syāt .


yadapi ca tat sadityasanna bhavatīti tadapyatipariślatham . nanu yugapadbhūtapaṭādyabhavanenaiva ghaṭabhavanaṃ dṛṣṭam, yugapadbhūtarasādyabhavanenaiva ca rūpabhavanaṃ dṛṣṭam .
anyathā tadbhavane ghaṭo na bhavet tvanmatavaduktavacca . ayugapadbhāviṣvapi ayugapadbhūtapiṇḍādiśivakādipūrvottarabhavanābhavanena ca bhavati san iti, anyathānupapatteḥ .
yadi tu sadasanna bhavet tato'nyāpoho nirviṣaya eva bhavet . tataśca

bhedo bhedāntarārthaṃ tu virodhitvādapohate pra॰ samu॰ 5 . 28


atrāha--syādetadevaṃ yadi avṛkṣanivṛttyā gamyate svārthaḥ kaściditi, kiṃ tarhi ? vṛkṣaḥ sannityasanna bhavatīti tasyāpi vṛkṣasattvasyāvṛkṣāsattvamātrārthatvādanyāpohameva śabdārthamabhyupagacchāmīti . atra
brūmaḥ --yadapi ca tat sadityasanna bhavatīti sacchabdo'sacchabdārthaṃ nivartayatīti tataḥ sat ityukte
asanna bhavati ityayamartho gamyate tato'nyāpoha eveti bhavatoktaṃ tadapyatipariślatham, durbaddhadārubhārakavad
viśīryata ityarthaḥ . kasmāt ? yugapadyugapadbhāvino'rthasyāsattvāvinābhāvina eva sattvāt .
tatra tāvannanu yugapadbhūtapaṭādyabhavanenaiva ghaṭabhavanaṃ dṛṣṭaṃ yugapadbhūtarasādyabhavanenaiva ca rūpabhavanaṃ
dṛṣṭam, yad ghaṭasya sattvaṃ tat paṭasyāsattvam, rasasyāsattvaṃ rūpasya sattvam . tasmāt sadityasanna na
bhavati, asad bhavatyeva . anyathā tadbhavane ghaṭo na bhavet, paṭasya sato ghaṭe bhavane ghaṭa eva na
bhavet, paṭasattvenāvaṣṭabdhatve ghaṭāvakāśābhāvāt . kimiva ? tvanmatavat, tavaiva hi śabdāntarārthāpohaṃ
svārthe kurvatī śrutirabhidhatte iti matamitaretarābhāvātmakaṃ ca tattvamiti . kiñcānyat, uktavacca,
anantarātītanaye bhāvābhāvabhāvanāyām ityupakramya bahudhoktam . tasmānna yuktaṃ sadityasanna bhavati
iti . tathā rūparasādiyugapadbhāviṣu yojyam . evaṃ tāvad yugapadbhāviṣūktam . ayugapadbhāviṣvapi
ayugapadbhūtetyādi . piṇḍo yadi na bhavet kośaka-sthāsaka-kuśūlakādirvā yadi na bhavet tataḥ śivako
bhavet . evaṃ kośakādiṣvapi pūrvottarabhāvābhāve vartamānabhāvo bhavet, na bhāve . tathā kapāla-śakala-śarkarakādibhāveṣu yojyaṃ bāla-kumāra-yuva-madhyama-sthavireṣu ca tathaiva prāganekadhā bhāvitam abhavanneva
bhavati iti .
athaivaṃ necchasi yadi tu sadasanna bhavet tava tato'nyāpoho nirviṣaya eva bhavet .
tadyathā--ghaṭaḥ ityaghaṭo na bhavatīti naiva syāt, ghaṭa ityukte'ghaṭa eva syāt ghaṭaśca na bhavet,
aghaṭāsattvābhāvāt ghaṭasattvābhāvācca . kiṃ kāraṇam ? sadasanna bhavati iti ghaṭasyāghaṭatvenātmāsadrūpeṇāpi paṭadinā bhavanāt . tataḥ ko doṣaḥ ? tataśca idaṃ doṣajātamaniṣṭamāpadyate --bhedo bhedāntaretyādi
yāvadityādi ādigrahaṇāt sāmānyāntarabhedārthāḥ svasāmānyavirodhinaḥ pra॰ samu॰ 5 . 28 iti vā

ityādi yathārthaṃ na bhavati . nāpohetāpyevaṃ virodhyavirodhitvāt .
atha yugapadayugapadbhāvisarvabhāvabhedabhavanasya bhavananiyamo ghaṭādyasadvyudāseneti . tadapi na, viditabhavanānuvādatvāt sadabhyupagamādasatsattvāt . naiva caivaṃ
svārthaviśeṣagatiḥ syāt, pratipakṣāpakṣepaṇakṣīṇaśaktitvāt, sādhyanirdeśaḥ pratijñā
yathārthaṃ yathā tvayābhivāñchitaṃ tathā na bhavati, anṛtaṃ tadityarthaḥ . atra prayogaḥ --nāpohetāpyevam,
tvaduktena vidhinā sannasan na bhavati iti virodhitvāt asmanmatena sannasan bhavati ityavirodhitvāt
dvidhāpi pakṣadharmasiddheḥ virodhyavirodhitvāditi . yathā sadityasadeva anapohāt virodhitve'pi sati
avirodhitvāt tathā vṛkṣaḥ śiṃśapā iti avṛkṣāśiṃśapādi nāpohetetyanyāpohābhāvaḥ .
atha yugapadayugapadityādi yāvad vyudāseneti . syānmatam--nāhaṃ bravīmi yugapadbhāvināṃ ghaṭādirūpādīnāṃ bhāvānāṃ śivakādibālādīnāṃ vā'yugapadbhāvināṃ bhedabhavane'nyasyābhavanaṃ nāstīti, kiṃ tarhi ?
saṃvṛtisattvād ghaṭa evāsan santānapatitāśca rūpādaya evāsantaḥ kṣaṇikatvād ghaṭarūpādisaṃvṛtisatāṃ
muṣṭipaṅktyādivadasattvāt sannasanna bhavatīti . tasmād yugapadayugapadbhāvisarvabhāvabhedabhavanasya bhavananiyamaḥ sanneva tatvatta ?d bhavati ityucyate ghaṭādyasadvyudāseneti . iti hetvarthe, asmānnyāyādadoṣa iti .
atrocyate --tadapi na, viditabhavanānuvādatvāt, evaṃvādinaste ghaṭādirūpādyasattvāt tadaprasiddhau
ghaṭo rūpādirvā bhavati na bhavati apohyate nāpohyate vā svārtho na svārtha ityādyanuvādāyuktiḥ, prasiddhaviditārthaviṣayatvādanuvādasya . anuvadatā ca tvayā ghaṭo rūpādi ca sat ityabhyupagatam, tataḥ sadabhyupagamāt sutarāmasatsattvamāpannam, ato'satsattvāduktadoṣāvimokṣastadavastha eva .
naiva caivamityādi . rūpādivyatiriktaghaṭādyasattvābhyupagame anirdeśyaparamaniruddhakṣaṇikasantānivyatiriktasantānarūpādyasattvābhyupagame ca ghaṭādiviśeṣaḥ svārtha iti vacanamagatikam, naiva ghaṭo'yam iti
svārthaviśeṣagatiḥ syāt aghaṭo na bhavati ityarthagaterabhyupagame . kasmāt ? pratipakṣāpakṣepaṇakṣīṇaśaktitvāt, asanna bhavati iti pratipakṣasyāpakṣepaṇe kṣīṇā śaktirasya ghaṭaśabdasya, yatra ca śabde pratipakṣāpakṣepaṇakṣīṇaśaktitvaṃ tasya svārthaviśeṣavacanagatirnāsti, yathā akṣapādapakṣalakṣaṇe sādhyanirdeśaḥ pratijñā

nyā॰ sū॰ 1 . 1 . 33 iti vākye sādhyaviśeṣāgativat . ghaṭādisaṃvṛtyarthāsattvādagatireva
sāmānyārthasyāpi, asattvenābhyupagatatvāt . arthaviśeṣaśca tavāvācya eva .
asmanmatena tu yadā tadā'nenaiva viṣayeṇa bhavitavyam, uktavat . tathā
cānyāpoha upekṣyaḥ .
nanu cātrāpyapoho deśakālabhedānāṃ parasparataḥ . ata evopekṣyaḥ . bhavatu vā
nyāyasū॰ 1 . 1 . 33 ityasmin vākye sādhyahetudṛṣṭāntābhāsayorapi asādhyatvanivṛttilakṣitayoḥ sādhyatvāt
sādhyaviśeṣasvārthāgatiḥ tathā'ghaṭo na bhavatīti aghaṭanivṛttau caritārthatvād ghaṭasvārthaviśeṣāgatiḥ syāt .
syānmatam--sādhyasāmānyagativad ghaṭasāmānyagatiḥ syāditi . tanna, ghaṭādisarvasaṃvṛtyarthāsattvādagatireva sāmānyārthasyāpyasattvenābhyupagatatvāt tvayaiva, ata eva cāsmābhirevamiti śiviśeṣitamanantarātītāsadvastu ānnānāt asatyopādhisatyaśabdārthavādino'sya nayasya matenāpi sāmānyārthāvācyatvād nāsti śabdasya svārthaḥ . itaśca nāsti; yasmāt arthaviśeṣaśca tavāvācya eva, yathoktam—
nārthaśabdaviśeṣasya vācyavācakateṣyate .tasya pūrvamadṛṣṭatvāt sāmānyaṃ tūpadekṣyate ॥   iti .
sāmānyasyāsattvād viśeṣasyāvācyatvāt katamo'nyaḥ svārtha iti, nāsti tvanmatenaiva .
asmanmatena tu abhidheyo vidhinaivāvaśyam, yasmādasya ca vākyasya yadā tadā'nenaiva viṣayeṇa
bhavitavyam, śabdābhidheyenārthena cet kāryaṃ sudūramapi vicārādhvanā gatvā yasmin kasmiṃścit kāle
viśeṣasyaiva vastutvādanyasyārthasyābhāvādanena viśeṣeṇaiva viṣayeṇa bhavitavyam, nānyena . kimiva ? uktavat .
nanu yugapadbhūtapaṭādyabhavanenaiva ityādi yāvad bhavanābhavanena ca bhavati san iti, anyathā'nupapatteḥ .
yadi tu sadasanna bhavet ityādinā yāvat sādhyaviśeṣāgativat ityetadavadhinā granthena asattvasyāpāditatvāt . tathā cānyāpoha upekṣyaḥ, yasmādanyānapoharūpa eva bhāvastasmādanyasyāpoho nāstītyupekṣyo'nyāpohaḥ .
āha --nanu cātrāpyapoho deśakālabhedānāṃ parasparataḥ . deśataḥ paṭo ghaṭo na bhavati, ghaṭo'pi
paṭo na bhavati iti parasparato'pohaḥ siddhaḥ, tathā rūpaṃ raso na bhavati raso'pi rūpaṃ na bhavati iti .
kālataḥ pūrvakṣaṇa uttarakṣaṇabhāvyartho nāsti, uttaraḥ pūrvo na bhavati' iti parasparāpohasiddhireveti . atrocyate --ata evopekṣyaḥ, yasmāt parasparatā vidhirūpaiva ityanekadhā prarūpitaṃ tasmād vidhereva viśeṣaviṣayasya sattvāt tato'nyasya śabdārthasyābhāvāt pārasparyasya viśiṣṭārthaviṣayatvād vidhereva vyāvṛttirūpatvāccopekṣyo'nyāpoha iti suṣṭūktam .


tatrāpohaḥ, tathāpi sarvaviśeṣayuktasyaiva svārthasya gamanamupalakṣyate . na ca pūrvadṛṣṭasya,
ajñātajñānārthatvācchrotuḥ . evaṃ ca--

arthaśabdaviśeṣasya vācyavācakateṣyate .
tasya pūrvamadṛṣṭatve sāmānyādupasarjanāt ॥

atadbhedatve sāmānādhikaraṇyābhāvaḥ, asadasacchabdābhidheyavastvaviśeṣatve
sākṣādanukteḥ sataḥ .

abhyupetyāpi tvaduktanyāyenā'nyāpohamasmadiṣṭavidhirūpābhidhānameva brūmaḥ --bhavatu vā tatrāpohaḥ
tathāpi sarvaviśeṣayuktasyaiva svārthasya gamanamupalakṣyate, svarūpavidhivinābhūtasyāsambhavādapohasya
viśeṣāṇāmeva sadbhāvādityudgrāhitārthavad vidhirūpeṇaiveti .
yadapyuktam--pūrvadṛṣṭasāmānyena dhūmenāgnyanumānavadabhidhānaṃ sāmānyasya śabdena na viśeṣasya pūrvamadṛṣṭatvāditi; tad na ca pūrvadṛṣṭasya, na hi loke pūrvapratipādanāya śabdaḥ prayujyate prakāśitaprakāśanavaiyarthyavat . kṣaṇikatvācca pūrvadṛṣṭaściranaṣṭaḥ kvāsau ? kathaṃ vā śabdenocyate ? nanūktam pūrvadṛṣṭasāmānyena
iti, uktamidam, ayuktamuktam, sāmānyasya saṃvṛtyākhyasyāpohākhyasya cāsattvāt . ato na pūrvadṛṣṭasya
gatiḥ śabdena, ata āha --na ca pūrvadṛṣṭasya, na hi sa pūrvadṛṣṭaḥ, nāpi pūrvadṛṣṭenārthaḥ, kiṃ kāraṇam ?
ajñātajñānārthatvācchrotuḥ śrotā hyajñātārthajñānenā'rthī, tasya jñānādhānārthaḥ śabdaḥ prayujyate vaktrā na
dṛṣṭajñānārtham, uktārthānāmaprayogāt .
evaṃ cārthaśabdaviśeṣasyetyādi ślokaḥ . evaṃ ca kṛtvā'jñātārthatvād viśeṣārthasyaiva sattvāditthamasmābhiḥ paṭhyate—
arthaśabdaviśeṣasya vācyavācakateṣyate .tasya pūrvamadṛṣṭatve sāmānyādupasarjanāt ॥ iti .
yathāsaṅkhyamarthaviśeṣasya vācyatā śabdaviśeṣasyaiva vācakatāsmābhiriṣyate'nayoreva sattvāt, na sāmānyārthaśabdayorasattvāt . tasya viśeṣasya pūrvamadṛṣṭatvāt sa evājñātatvājjñāpyate, kenopāyena cet, ucyate—
sāmānyādupasarjanāt .
atadbhedatve sāmānādhikaraṇyābhāvaḥatadbhedatve iti kimuktaṃ bhavatīti tad vyācaṣṭe --asadasadityādi, sat ityukte'sadapohyate asanna bhavati iti tadasadasat, tadevāsadasacchabdenābhidheyaṃ
vastu asadvyāvṛttisāmānyam, tasya viśeṣā bhedā na bhavanti ghaṭādayaḥ satvantaḥ, teṣāmasadasacchabdābhidheyavastvaviśeṣatve sākṣādanukteḥ sataḥ sāmānādhikaraṇyābhāva iti vartate .


kathaṃ sākṣānna bravīti sat ? yasmādanyāpohe'pi tāvat sākṣāt pravartamānastadgataṃ nityatvādibhedaṃ nākṣipati kimaṅga punaranyāpohena vyavahite tadgatān bhedān
ghaṭādīnākṣepsyati ? etadarthavyaktīkaraṇārthaṃ sadityasanna bhavati ityavaśyaṃ bhavatiśabdaprayogād bhavati ityartho mukhyaḥ śrayaṇīyo'vyāhataḥ . bhede tu bhavatyarthasambhedanaṃ
syāt . asattvaviviktasattvaprāptāvevātyayaste, kuta eva tadanyāpohaḥ . bhavatyasambhede'viviktaikasattvaprāptau tavānyāpohayatnavaiyarthyameva, ghaṭasya paṭabhāvādapi .

etad bhāvayitukāmaḥ praśnayati --kathaṃ sākṣānna bravīti saditi . tasya bhāvanārthaṃ vyākaraṇaṃ
jātimatpakṣatulyadoṣatvāpādanāya ca --yasmādanyāpohe'pītyādi yāvat tadgatān bhedān ghaṭādīnākṣepsyatīti, jātimatīvāpohe'pi tāvadasadvyāvṛttimātre sākṣāt pravartamāno'nyāpohasāmānyagataṃ nityatvādibhedaṃ nākṣipati anyāpohe'pakṣīṇaśaktitvāt, kimaṅga punaranyāpohena vyavahite sadityasanna
bhavati ityasadasattvenāvacchinne'bhidheyabhāge'pohavati gatān ghaṭādīn bhedānākṣepsyatīti sambhāvanāsti ? iti piṇḍārthaḥ . vakṣyatyasyārthasya taduktameva sabhāvanaṃ dṛṣṭāntam . sacchabdābhiprāyasyaivopavarṇanenānyāpohavādinaṃ tāvaduddhaṭṭayannidamāha --etadarthetyādi yāvat kuta eva tadanyāpohaḥ ? etasyānyāpohārthasya
vyaktīkaraṇārthaṃ sadityasanna bhavati iti vakyamavaśyamupādeyam, sacchabdamātrādanabhivyakteḥ . tatra cāvaśyaṃ
bhavatiśabdaḥ prayoktavyaḥ, kriyāpadamantareṇa sacchabdena saha prayuktanañorarthābhāvāt bhavatiśabdasahitayoḥ
sāphalyāt . yathoktam --yatrāpyanyat kriyāpadaṃ na śrūyate tatrāpyastirbhavantīparaḥ prathamapuruṣe'prayujyamāno'pyastīti gamyate pā॰ ma॰ bhā॰ 2 . 3 . 1 iti . tasmād bhavatītyarthaḥ sa eva mukhyaḥ śrayaṇīyaḥ,
ko'sau ? sadartha eva . sa ca avyāhataḥ kvacidavyāvṛtto bhāve sarvatraivaiṣṭavyaḥ . bhede tu ghaṭe vartamānaṃ
sattvaṃ paṭādiṣu na vartate ityasadapi syāt, evaṃ ca bhavatyarthasambhedanaṃ syāt, mā bhūdeṣa doṣa iti
tadbhayādasambhedāya bhedānākṣepa eva, gamiṣyamāṇaghaṭādidravyaprabhedasya tiraskṛtapaṭādyapekṣā sattvasya prāptirmanorathairapi na labhyeta, asattvaviviktasattvaprāptāvevā'tyayaste, kutastato'nyasyāpohaḥ ? asadasatvata

ayaṃ tu guṇadharma eva svato'nyān... ...sāmānādhikaraṇyābhāvaḥ . syādevam—
anākṣiptairavyāptairapi sāmānādhikaraṇyaṃ bhaviṣyati vivakṣāvaśāt . na hyasatyāṃ vyāptau
sāmānādhikaraṇyam, rūpaśabdena madhurādīnāmanākṣiptatvādavyāptatvāt tacchabdaiḥ
sāmānādhikaraṇyaṃ na bhavati, vyāptau tu bhavati, yathā rūpamāmlaṃ rūpaṃ nīlamiti .
evābhidhāne śaktyabhāvaḥ dūrata evānyāpoha iti na svārthābhidhānaṃ nānyāpohaṃ vā kuryāt sacchabdaḥ .
tasmādapratipattireva śabdārthasya syāditi .
atha mā bhūd bhavatyarthasya sambhedanaṃ paṭādyasattveneti sarvatra bhavatyartha eva cediṣyate tataḥ bhavatyasambhede'viviktaikasattvaprāptau tavānyāpohayatnavaiyarthyameva prāptam . kiṃ kāraṇam ? ghaṭasya paṭabhāvādapi,
yadi san ghaṭa ityukte paṭādirapi sanneveti sarvasya sattvenaivākrāntatve ca sannasanna bhavati iti kiṃviṣayo'nyāpohaḥ syāt, asannāmakārthasyātyantamabhāvāt ? ityalamatyuddhaṭṭanena, prastutamastu .
ayaṃ tu guṇadharma evetyādi . viśeṣaṇaṃ guṇaḥ, tasya dharma eṣaḥ, svato'nyānityādi gatārthaṃ yāvat
sāmānādhikaraṇyābhāvaḥ . sacchabdo guṇaḥ viśeṣaṇāt nīlādivaditi piṇḍārthaḥ . viśeṣaṇamanugrāhakamanugrāhyaṃ viśeṣyaṃ pradhānam .
syādenavamityādi . ṭīkāyāṃ coditam --anākṣiptairavyāptairapi sāmānādhikaraṇyaṃ bhaviṣyati
vivakṣāvaśāt idaṃ viśeṣyamidaṃ viśeṣaṇam   iti . atra bhāṣyeṇa para evottaramāha —
na hyasatyāṃ vyāptāvityādi sādharmyavaidharmyābhyāṃ yāvad rūpamāmlaṃ rūpaṃ nīlamiti . anākṣiptatvādavyāptatvāditi hetavaḥ .


śrutaguṇagatabhedābhedatvādanākṣepaḥ . yathā śuklaśabdena madhurādīnām . atra
ca svarūpāpohaguṇā guṇatvenocyante'nugrāhakatvāpekṣayā, apoha-guṇa-dravyāṇi ca
dravyatvena anugrāhyatvāpekṣayā . śuklaśabdo hi svābhidheyaguṇamātraviśiṣṭaṃ dravyamabhidadhad dravye sato'pi madhurādīn naivākṣipati, tataścātadbhedatvam, evamihāpi
sacchabdo hi pūrvamasanna bhavatītyasattvādavacchinnamaṃśamātramabhidhāya satvad dravyamabhidadhad naivākṣipati tadviśeṣaṃ tadviśeṣān vā yattattadvat satvanmātravaditi
sacchabdavācyārthābhedatvaṃ dravyādīnāṃ ghaṭādīnāṃ vā .

vakṣyamāṇaśukladṛṣṭāntabhāvanārthamāha --śrutaguṇagatabhedābhedatvādanākṣepaḥ . śruto guṇo viśeṣaṇaṃ
śuklasadādi, tadgatā bhedāḥ śuklatarādayo dravyādayo ? vā, teṣāmabhedatvaṃ tadvati, anuvṛttipakṣe'nyāpohapakṣe
vā jātisvarūpopasarjanamātratvād guṇabhūtatvādanyāpohamātropasarjanatvād guṇabhūtatvāccātadbhedatvādanākṣepaḥ .
kasya ? tato jāteranyasyāpohādvānyasya tadvata iti . dṛṣṭāntaḥ --yathetyādi udgrāhitārthabhāvanārthamudāharaṇaṃ
pakṣadvayasāmyāpādanam . satvatpakṣe śabdasvarūpaṃ guṇa eva, jāti-guṇau guṇo dravyaṃ ca, dravyaṃ tu dravyameva,
upakārī guṇaḥ pradhānaṃ dravyamityarthaḥ . vivakṣāvaśāttu pratipādyārthasya . apohapakṣe śabdasvarūpaṃ guṇa eva,
apoha-guṇau guṇo dravyaṃ ca, dravyaṃ ca dravyameveti pakṣadvaye'pi viśeṣaṇaviśeṣyatvavibhāgakrameṇa tulyadoṣatvāpādanena ca sāmānādhikaraṇyābhāvotkīrtano grantho yāvat satvanmātravaditi prāyo gatārthaḥ .
viśeṣastu vivriyate--atra ca svarūpa-jāti-guṇā guṇatvenocyante jāti-guṇa-dravyāṇi ca dravyatveneti pareṇoktatvānnocyate . atra ca svarūpāpohetyādi yāvadanugrāhyatvāpekṣayeti tatsamānārthokteḥ so'pi draṣṭavyaḥ .
etasyārthasya bhāvanā --śuklaśabdo hītyādi yāvat tataścātadbhedatvaṃ śuklābhedatvamiti satvadabhidhānapakṣe
doṣotkīrtanaṃ nidarśanatvena gatārtham . evamihāpi sacchabdo hi pūrvamasanna bhavatītyādi dārṣṭāntikatvena
saiva paripāṭī tulyā yāvat satvaddravyamabhidadhaditi nayenetyataḥ prabhṛti udakādinā dravyabhedena satvad
guṇarūpādiguṇabhedena karmagamanādikarmabhedena vā satvaditi . taṃ viśeṣamiti ekaṃ vāpohavantaṃ dravyādibhedānāmanyatamaṃ tān viśeṣān veti sarvān bhedān vā naivākṣipati iti vartate . va?yattattadvaditi,
tiṣṭhantu tāvad viśeṣāṇāmanyatamaḥ sarve vā, kiṃ tarhi ? vivakṣitamekaṃ ghaṭādi vā guṇādivirahitaṃ tadvastu
naivākṣipati nāpyārātīyaṃ tato dravyādi vā tadvadvastu taṃ viśeṣaṃ tadviśeṣān vā, nārātīyānāmapi viśeṣāṇāmavibhi ?dhāteti . satvanmātravaditi, yathā satvānnirākriyate satvanmātrapakṣe'nākṣepastathā tvadiṣṭe'nyāpohavatpakṣe'pi . iti sacchabdavācyārthābhedatvaṃ dravyādīnāṃ ghaṭādīnāṃ veti bhāvitārthānusāreṇopasaṃhāraḥ .



sacchabdo hi asattvādavacchinnaṃ dharmiṇoṃ'śamātramabhidhatte, tatsatsvarūpajātiviśiṣṭadravyābhidhāyitvāt, śuklaśrutivat . dravyaśabdaśca adravyāpohamātramabhidhatte na tadviśeṣam . itthaṃ tayoravacchinnabhāgamātraviṣayatvādabhedavattvānnirviṣayatvāt kuta ekārthatā ? ityasadasadrūpe'pi atadbhedatvādanākṣiptatvādasāmānādhikaraṇyam . atrāpi sacchabdena asadvyāvṛttimātraviśiṣṭadravyābhidhānāt sato'pi
dravyādīnāmanākṣepaḥ, tataśca tadabhedatvam .
nanu ca tatra dṛṣṭaṃ sāmānādhikaraṇyam--śuklaṃ khaṇḍam, tacca madhuram, śuklataraḥ

sacchabdo hītyādi kāraṇabhāvanā . sadityasanna bhavati iti asatvādavacchinnaṃ dharmiṇoṃ'śamātraṃ sacchabdo'bhidhatte na tasyānyaṃ kañcit, apohanityatvādyaṃśavat . mā maṃsthāḥ--naivaṃ saṃbhavatīti,
ata āha --tatsatsvarūpajātiviśiṣṭadravyābhidhāyitvāt, vyākhyātārtha evāyaṃ hetuḥ, dṛṣṭāntānuguṇyena tu pakṣadvayaprasiddhyāpādanārthaṃ tadvaditi sāmānyenoktaḥ . śuklaśrutivaditi, aśuklanivṛttimātraṃ dharmyaṃśaṃ
śuklaśabdo'bhidadhattasyaivāṃśāntaraṃ nābhidhatte yathā tathā sacchabdo'sannivṛttimātramuktavā nānyat
kiñciditi .
tadupasarjanaṃ dravyamāha  ityatra dravyaśabdaśca adravyaṃ na bhavati ityetāvadadravyāpohamātramabhidhatte tenaiva nyāyena, na tadviśeṣaṃ na dravyaviśeṣam . tataḥ kimiti cet, itthaṃ tayoḥ
saddravyaśabdayoravacchinnabhāgamātraviṣayatvādabhedavattvam, abhedavattvād nirviṣayatvam, nirviṣayatvāt
kuta ekārthatā sacchabdadravyaśabdayoḥ ? ityataḥ asadasadrūpe'pi asadvyāvṛttirūpe satyapi na sato bhedā
dravyādayaḥ, na dravyasya ghaṭādayaḥ, na sacchabdasya dravyādiśabdāḥ, tasmādatadbhedatvamanākṣiptatvāt,
ato'sāmānādhikaraṇyam . atadbhedatvānākṣiptatvāpādanāya paradūṣitapakṣasamānadoṣāpādanagrantho'yam
atrāpi sacchabdenetyādirakṣaraviparyāsenānyāpohapakṣe'pi yāvat tadabhedatvamiti samānaḥ . dṛṣṭamiṣṭaṃ ca
sāmānādhikaraṇyaṃ satvadabhidhāne'pohavadabhidhāne cetthaṃ na prāpnotīti .
atrāha --nanu ca tatra dṛṣṭamityādi . anākṣiptatvamatadbhedatvaṃ cānaikāntikaṃ śuklakhaṇḍādisāmānādhikaraṇyadarśanāt . athavā dṛṣṭaviruddhaṃ tvayocyate śuklaśabdasvarūpa-jāti-guṇānāṃ khaṇḍadravyasya
vātyantabhinnārthatvāt jātimatpakṣe'pohavatpakṣe ceti . punaḥ tacca khaṇḍaṃ madhuram iti rūparasayorbhedāt
dravyasya rūparasābhyāṃ ca bhedādasambaddhamevedam . tathā śuklataraḥ śuklatamaḥ iti guṇajātigataprakarṣabhedasya
dravyeṇāsambandhaḥ . tathā śuklaśaṅkhasya jātirnityā iti śaṅkhadravya-śuklaguṇa-jāti-tannityatvānāmatyantaṃ
bhedādasambandhaḥ . sa ca dṛṣṭaḥ .


śuklatamaḥ, śuklaśaṅkhasya jātirnityeti . iha vā kiṃ na dṛṣṭam--saddravyaṃ sadguṇaḥ
satkarmeti ? etadeva tu na prāpnotītyucyate .
yathā caite jātimatpakṣe sacchabdaprayoge ghaṭādyanākṣepo'tadbhedatvamasāmānādhikaraṇyaṃ ca doṣāstathānyāpohe'pi, asākṣādvacanatvāt .
bhavatsākṣādvacane ca rūpanīlatvavad guṇaparyāyalakṣaṇaṃ viśiṣṭaṃ bhavadeva sadyo
vastvabhidhīyate prādhānyeneti nāsvatantraviśiṣṭaṃ bhavadvastu . tacca sadasadupasarjanaṃ
jātyupasarjanaṃ vā .
yathā cāhuḥ--sacchabdena saha bhedaśabdā asamānādhikaraṇāḥ, tadabhidhāne'nā-

atra doṣastādavasthyādevamucyate --iha vā kiṃ na dṛṣṭaṃ saddravyaṃ sadguṇaḥ satkarma iti ? na hi
dṛṣṭād gariṣṭhaṃ pramāṇamasti, tasyānatikramaṇīyatvāt . kiṃ tarhi ? etadeva tu dṛṣṭaṃ sāmānādhikaraṇyaṃ
guṇaśabdatve viśeṣaṇadvāreṇa śabdasvarūpa-jātyupasarjane tadvati vācye'pohavati vā na prāpnotīti ucyate paraṃ
prati doṣaḥ .
etadubhayaṃ tulyadoṣamityāpādayati --yathā caite jātimadityādi . yathā parapakṣe sacchabdaprayoge
ghaṭādyanākṣepo'tadbhedatvamasāmānādhikaraṇyaṃ ca doṣāḥ śuklaśabdamadhurānākṣepādidṛṣṭāntāstathā anyāpohapakṣe
sacchabde'pi jātimatsacchabdaghaṭādyanākṣepādidṛṣṭāntāḥ . ubhayatra tulyo hetuḥ --asākṣādvacanatvāditi .
taccaitat sarvaṃ doṣajātamasatyopādhisāmānyasopānārohisatyabhavadarthaviśeṣasākṣādvacanapakṣe nāsti
sāmānādhikaraṇyaṃ copapadyate iti tatpradarśanārthamāha --bhavatsākṣādvacane cetyādi yāvajjātyupasarjanaṃ
veti . rūpanīlatvavaditi rūpajātisāmānyāsatyopādhyanugatidvāreṇa nīlaviśeṣasya sadyo bhavataḥ sata
evārthasya gatirarūpānīlatvanivṛttyasatyopādhidvāreṇa vā yathā bhavati tathehāsmadiṣṭaguṇaparyāyalakṣaṇaṃ viśiṣṭaṃ
bhavadeva sadyo vastu abhidhīyate prādhānyena mukhyayaiva vṛttyā sākṣād . yattatra dravyaghaṭapaṭādi bhedajātaṃ
guṇa-karma-sāmānya-viśeṣādi vā parikalpitaṃ tadasat, saṃvṛtisattvāt . guṇa-paryāyalakṣaṇo hi viśeṣa eva
san, na aṅgulivyatiriktamuṣṭivad balākādivyatiriktapaṅktyādivacceti dravyādyapi tadeva iti etasmāddhetoḥ
nāsvatantraviśiṣṭaṃ bhavadvastu . taccoktavidhinā'pohavatpakṣāpekṣamasadasadupasarjanaṃ jātimatpakṣāpekṣaṃ
jātyupasarjanaṃ vā, dvidhāpi na doṣa iti .
yathā cāhurityādi . ṭīkākārairyāni sādhanānyuktāni jātimatpakṣadoṣapradarśanārthāni tānyevāpohavatpakṣe'pi taddoṣapradarśanārthāni . tatra sacchabdeneti prathame sādhane bhedaśabdānāṃ sāmānyaśabdena saha
sāmānādhikaraṇyābhāvaḥ pakṣīkriyate . dvitīye bhedaiḥ saha sāmānyasya . tadabhidhānaṃ guṇabhūtenānyāpohenāpohavato'bhyupagatam, lakṣaṇavākye śabdāntarārthāpohaṃ hi svārthe kurvatī śrutirabhidhatte  

kṣiptatvād bhedānām, śuklābhidhānānākṣiptamadhurādivat . sacchabdo bhedaiḥ sahāsamānādhikaraṇaḥ, sāmānyānabhidhāyitvāt, śuklaśabda iva madhurādibhiḥ sahāsāmānyavācī . dravyādiśabdo vā sacchabdena sahāsamānādhikaraṇaḥ, atadviśeṣasambandhitvāt, madhuraśabda iva śuklaśabdena . sacchabdo vā asadvyāvṛttimantaṃ
nābhidhatte, ghaṭādiśabdaiḥ sahāsamānādhikaraṇatvāt, anityaśabdavat . yathā cāha--vidyamānāḥ pradhāneṣu na sarve bhedahetavaḥ .viśeṣaśabdairucyante vyāvṛttārthābhidhāyibhiḥ ॥ vākyapa॰ 3 . 5 . 4
iti vacanāt . bhedānākṣepaścānyāpohe caritārthatvādiṣṭaḥ . ataḥ siddho hetuḥ --tadabhidhāne'nākṣiptatvād
bhedānām, teṣāmeva ca pakṣīkṛtatvāt . śuklābhidhānānākṣiptamadhurādivaditi dṛṣṭānto'pi bhāvitārthaḥ .
dvitīye'pi sādhane sacchabde pakṣīkṛte bhedānākṣepāt kasya tat sāmānyamapohavadvastu ? iti
sāmānyānabhidhāyitvaṃ siddhaṃ tasya . dṛṣṭāntaḥ --śuklaśabdo madhurādibhiḥ sahāsāmānyavācīti .
pūrvatra śuklaśabdasahayogāvadhikā bhedaśabdā eva sādhyāḥ dṛṣṭāntāśca, iha tu bhedaśabdāvadhikāḥ sāmānyaśabdā iti viśeṣaḥ .
tṛtīye dravyādiśabdo veti sākṣād viśeṣaśabda eva tadvāreṇa viśeṣārtha eva vā sākṣāt
pakṣaḥ . atadviśeṣatvam, asadasataḥ sāmānyasya na viśeṣā dravyādayaḥ, anākṣiptatvāduktanyāyena . na
ca tat sāmānyaṃ teṣāṃ sambandhi te vā tasyeti siddhamatadviśeṣasambandhitvam . tadviśeṣāsambandhitvāt,
atadviśeṣasambandhitvāt iti vā pāṭhāntare . madhuraśabda iva śuklaśabdeneti gatārtho dṛṣṭāntaḥ .
sacchabdo vā'sadvyāvṛttimantaṃ nābhidhatte, apohavataḥ svārthābhimatasyābhidhānameva vā nirākurmahe .
ghaṭādiśabdaiḥ sahāsamānādhikaraṇatvāt, sacchabdasya ghaṭādiśabdaiḥ sahāsamānādhikaraṇatvaṃ bhedānākṣepāt siddham . anityaśabdavat, anityaḥ śabdaḥ ityukte nityo na bhavati iti nityatvavyāvṛttimantaṃ
brūte nāsadvyāvṛttimantam, śabdaśabdenaiva ca samānādhikaraṇo'nityaśabdo na ghaṭādiśabdaiḥ . ataḥ
sādhyasādhanadharmadvayaṃ dṛṣṭānte dārṣṭāntike ca siddhamiti .
yathā cāheti jñāpakaṃ sampratipannavādyantaramatapradarśanaṃ tasyārthasya dṛḍhīkaraṇārtham . pradhāneṣu viśeṣyeṣu
vidyamānā api bhedahetavo dharmāḥ sarve nocyante, kaścideva viśiṣṭo vivakṣitaḥ kenacid viśeṣaṇena
tadvācinā viśeṣaśabdenocyate'rtho viśeṣāntarāvyāpāreṇa, tatraiva caritārthatvāt tasya guṇabhūtatvāt . ata
eva ca te viśeṣaśabdāḥ ityucyante vyāvṛttārthābhidhāyitvāditi . etenaiva yatnena tvadīyena ca vidhipradhānasatvadabhidhānapakṣadoṣoktiyatnena kṛtaprayojanatvānna pṛthag dūṣyate .


nanu cāsadasacchruteḥ sāmānyaśrutitvādayamaprasaṅgaḥ . kena tasyāḥ sāmānyaśrutitvam ? yadā sā svarūpaguṇamātraviśiṣṭaṃ dravyamāha tadā bhedānāmanākṣepāt
kasya tat sāmānyaṃ yadabhidadhatīti sāmānyaśrutiḥ ityucyeta . na sacchrutiḥ....
athavā sacchabdo mukhyayā vṛttyā bhūtārthena svarūpeṇa prakāśyamānaḥ saṃvṛtisadvastu svarūpavyavahitamāha sa tatra vṛttaḥ svarūpavyavahite'rthe sati asadvyāvṛttiṃ na

atrāha --nanu cāsadasacchruteḥ sāmānyaśrutitvādayamaprasaṅgaḥ . sacchabdanivartitāsadapohaḥ
sarvatra vṛtteḥ samānaḥ, tadvācitvāccāsau sāmānyaśabdaḥ, bhedāśca ghaṭādayo'sadvyāvṛttyā vyāptatvādākṣiptāstadbhedā eva . ataḥ sarvo'yaṃ vāgvyāyāmo viphalaḥ--sāmānādhikaraṇyaṃ nāsti, bhedā na bhavanti, sāmānyaṃ
na bhavati, anākṣepāt ityādiraprasakta eva vicāra iti .
atra brūmaḥ--tvadvacanānuvṛttyaiva tvamidaṃ praṣṭavyo'si --kena tasyāḥ sāmānyaśrutitvam ? kena hetunā
tasyā asadvyāvṛttyarthāyāḥ sacchruteḥ sāmānyaśrutitvam ? nāstyeva heturityabhiprāyaḥ . tvanmatenaiva yadā sā
svarūpaguṇamātraviśiṣṭaṃ dravyamāha, svarūpaṃ guṇo viśeṣaṇam, tat parimāṇamasya tat svarūpaguṇamātram,
tenaiva viśiṣṭaṃ nādhikena, lakṣaṇavākye'pi śabdāntarārthāpohaṃ hi svārthe kurvatī   iti
vacanāt dravyamasadvyāvṛttiguṇapramāṇaviśeṣaṇamityarthaḥ . guṇadharmatvaṃ ca satvatpakṣavad bhāvitameva . tadā
bhedānāmanākṣepāt kasya tat sāmānyaṃ yadabhidadhatīti sāmānyaśrutiḥ ityucyeteti . atra
prayogaḥ na sacchrutiḥ ityādirgatārthaḥ . tasmāt tadavasthaḥ prayogo bhedānākṣepādistvanmatādeveti .
athavetyādi yāvadapohaśabdo dravyeṣu vartate . vyākhyānavikalpāntaraṃ tadvato nāsvatantratvāt
  ityasya . sacchabdo mukhyayā vṛttyā bhūtārthena svarūpeṇa prakāśyamāna iti
śabdasvarūpamātreṇa buddhyā gṛhyamāṇaḥ saṃvṛtisadvastu svarūpavyavahitamāha . sa tatra vṛttaḥ svarūpavyavahite'rthe sati vyāvṛtterasataḥ san asanna bhavati iti prasajyapratiṣedhāsambhavāt pratiṣedhasamāśrayo'rthaḥ sattulyaeva syāt asan iti, nañivayuktamanyasadṛśādhikaraṇe pā॰ vā॰ 3 . 1 . 12 iti paribhāṣitatvāt .
abrāhmaṇo brāhmaṇavadadhīte iti brāhmaṇasadṛśe puruṣa eva pratyayo nāśve na gavīti yathā na tu tathā kiñcidasat sattulyamasti, satonasyāsattvādasatonatvābhāvāt . tasmādayuktamevaitat sadityasanna bhavati iti .

karoti bhūtārthena, upacārādasadasad bravīti . so'pohe'pi tāvadadṛṣṭatvāt tadvati
apradhānatvādasvatantraḥ . na hi yo yatropacaryate sa tamarthaṃ bhūtārthenāha . tathā
coktam--mañcaśabdo yathādheyaṃ mañceṣveva vyavasthitaḥ .tattvenāha tathāpohaśabdo dravyeṣu vartate ॥
svarūpe'nyāpohe ca mukhyayā vṛttyā vartitvāpohaśabdastadvati vartate, na mukhyayā
vṛttyā, upacārāt . sacchabdo hi... ... ...mañcaśabdavat .
so'pyupacāro na ghaṭate . na tāvat pratyayasaṃkrāntitaḥ sārūpyādupacāraḥ saṃbhavati, sārūpyāsambhave pratyayasaṃkrāntyabhāvāt krameṇānabhidhānācca . nāpi guṇopa-
itthaṃ sacchabdo'sadvyāvṛttiṃ na karoti bhūtārthena, kiṃ tarhi ? upacārādasadasad bravīti, anyasyāpohaṃ gauṇyā vṛttyā brūte, sa sacchabdo'pohe'pi tāvadadṛṣṭatvāt tadvati apohavati dūrata evādṛṣṭatvādapradhānaḥ, apradhānatvādasvatantraḥ na hi yo yatropacaryate sa tamarthaṃ bhūtārthenāheti sādhyena mukhyānabhidhānena hetorupacārāpradhānāsvātantryānugamaṃ darśayati . tathā coktam--mañcaśabda ityādi tannidarśanam .
mañcaśabdo mañcasthān mañcasvarūpāpannāneva brūte na puruṣatvāpannāniti . tathāpohārthaḥ śabdo'poha eva
vyavasthito'pohavatsu dravyeṣu vartata iti dārṣṭāntikam . pūrvatra viśeṣaṇatvādasvātantryam, ihābhidhānavṛtterevopacārādasvātantryadoṣa iti viśeṣaḥ . itthamasmābhirutprekṣito doṣavikalpaḥ .
tvaduktasatvatpakṣadūṣaṇānusāreṇāpyeṣa doṣa ucyate . etadanabhyupagame'pi ayamanyo'rtho'nyāpohavatpakṣadūṣaṇaḥ --svarūpe'nyāpohe cetyādi . svarūpamanyarūpanivṛttyātmakamarthāntaranivṛttyātmakaṃ ca svārthaṃ
mukhyayā vṛttyā abhidadhānastadvati upacāreṇa vartate nābhidhānenāpohaśabda iti samo nyāyaḥ .
upacārāditi hetuḥ . sacchabdo hītyādirupanayaḥ . mañcaśabdavaditi dṛṣṭāntaḥ tadvati na vartate mukhyayā
vṛttyā iti sādhye . evamupacāramabhyupetya dūṣaṇamuktam .
so'pyupacāro na ghaṭata iti brūmaḥ . dvayī hi upacārasya gatiḥ--sārūpyāt, yathā yamalayoranyatarasmin sa evāyam iti pratyayasaṅkrānteḥ, rājño bhṛtye'mātyādau rājā iti vā pratyayaḥ . guṇopakārādvā upadhānānurāgādiva sphaṭike raktatvādibuddhiḥ . tatra na tāvat pratyayasaṅkrāntitaḥ sārūpyādupacāraḥ sambhavati sārūpyāsambhave pratyayasaṅkrāntyabhāvāt svāmibhṛtyayorbhinnatvāt, yadi saiva
buddhiḥ saṅkrāntā syādabhinnā svāmini bhṛtye ca svāmyanujñātamuktāvalīva syāt, na tu bhavati,

kārāt, sphaṭikavad viśeṣaṇaprakarṣamagṛhītvā viśeṣye pratyayaprasaṅgāt, ayathārthajñānotpatteḥ, yugapadasambhavācca .
svaśabdārthapravṛtti... ... ....mañcaśabdo yathādheyaṃ mañceṣveva vyavasthitaḥ .tattvenāha tathā bhāvaśabdo dravyeṣu vartate ॥
viśeṣa eva vastu paramārthato'sti, na dravyārthaḥ sāmānyam . tasyāsattvād
viśeṣa eva svatantraḥ kalpitasāmānyopasarjanaḥ, mañcaśabdavat .
itaśca tvanmativad bhedāt tadvato na vācakaḥ . bhinnā hi vyāvṛttimantaḥ
kiṃ tarhi ? rājavadamātyaḥ iti bhinnaivābhedopacārā bhavati . tasmānna pratyayasaṅkrāntirna ca sārūpyamapohāpohavatoḥ . ato nopacāro nimittābhāvāt . kiñca, kramavṛttyabhāvācca, na hi krameṇa sakṛduccaritaḥ
śabdaḥ kṣaṇikatvādasadapohe vartitvā tadvati vartate rāja-bhṛtyabuddhivat . tasmādapi nāsti pratyayasaṅkrāntisārūpyāsambhavādupacāraḥ . syānmatam--guṇopakārāditi . tannāpi guṇopakārāt, sphaṭikavad viśeṣaṇaprakarṣamagṛhītvā viśeṣye pratyayaprasaṅgāt, yathā sphaṭike raktatvādipratyaya upadhānaprakarṣamagṛhītvā bhavati
tathā viśeṣaṇaprakarṣamagṛhītvā viśeṣye pratyayaḥ syāt, na tu bhavati . kiñca, ayathārthajñānotpatteḥ,
yathā sphaṭike raktatvādipratyayo mithyāpratyayastathā viśeṣaṇasarūpapratyayo viśeṣye syāt . kiñca, yugapadasambhavācca, yadā ca bahavo grahītāro bhavanti guṇavataḥ śuklādeḥ tadyathā--ghaṭaḥ pārthivo dravyaṃ sañchuklo
madhuraḥ surabhiḥ ityevamādiviśeṣaistadā guṇopakāro virudhyate . na hi śakyaṃ tadā dravyeṇa ekaguṇarūpeṇa
sthātum, anekātmakasyāviśiṣṭatvāt . nāpyekadeśena guṇarūpamanubhavituṃ śakyam, kṛtsnasya ghaṭādirūpapratīteḥ . atha punaḥ sarvairghaṭatvādibhirupakāro yugapat kṛtsnasya kriyate tataḥ sarveṣāṃ pratyekaṃ grahītṝṇāṃ ghaṭādirūpagrahaṇābhāvāt sarvaguṇasaṅkareṇa mecakadarśanam yugapat sarvarūpāpatteḥ syāt sphaṭikavadeva, na tu bhavati .
tasmādayuktastādrūpyāt pratyayasaṅkrānterupacāraḥ, yamalādivat; nāpi guṇopakārāt sphaṭikavaditi .
svaśabdārthapravṛttītyādi . athavāyamanyo'rtho'sya vikalpasyaiva . mañcaśabda iti ślokasyāntyapāde pāṭhāntaraṃ tathā bhāvaśabdo dravyeṣu vartate iti . tasya vyākhyā --viśeṣa eva vastu paramārthato'sti,
na dravyārthaḥ sāmānyaṃ jātirghaṭādiṣvekaṃ bhavat kiñcidasti . tasya sāmānyasya asattvād viśeṣa eva
svatantraḥ kalpitasāmānyopasarjano yathā prāk prakrāntaḥ . kimiva ? mañcaśabdavat, saiva vyākhyā
gatārthā bhāvaśabdasya guṇaparyāyavācitvāt .
itaśca tvanmativadityādi . hetvantaramapi bhedāditi . jātimatpakṣadūṣaṇavadasadasatvatpakṣadūṣaṇaṃ tvayaiva
kṛtam --tadvato na vācaka iti . bhinnā hi vyāvṛttimantaḥ satvanta ivārthā ghaṭādaya iti hetu

satvanta ivārthā ghaṭādayaḥ . bhedānāṃ cānantye sambandhāśakyatvād vyabhicārāccāvācaka ityuktaṃ prāk tvayaiva .
nanu cāyaṃ ghaṭādiṣu... ... ....
yasyābhidhātā so'rtho'sadasanmātrākhyo bhedavat sattvaṃ vā syāt sattāmātraṃ
vā sattāsambandho vā satvanmātraṃ vā ? tatra--nāpohaśabdo bhedānāmānantyād vyabhicārataḥ .vācako yogajātyorvā bhedārthairapṛthakśruteḥ ॥tadvato nāsvatantratvād bhedād jāterajātitaḥ .arthākṣepe'pyanekāntaḥ sattādyartho'pyato na saḥ ॥
evaṃ sanmātrasattādyāpādanavadihāpi... ... ...ārabhyate--
vyākhyā tvanmatavadeva . ke te vyāvṛttimanta iti cet, ucyate--asadasanto'rthā ghaṭādayaḥ . bhedānāṃ
cānantye sambandhāśakyatvād vyabhicārāccāvācaka ityuktaṃ prāk, kena ? tvayaiva .
atrāha --nanu cāyaṃ ghaṭādiṣvityādi . satvanmātrapakṣe pūrvameva hi dravyādibhedānabhidhānenānantyavyabhicāradoṣau parihṛtau tathehāpi asadasatvanmātrapakṣe bhedānabhidhānena taddoṣaparihāra iti taddarśayati .
atra brūmaḥ --yasyābhidhātetyādi . yasyārthasya śabdo vācaka iṣyate so'rtho'sadasanmātrākhyo
bhedavat sattvaṃ vā syāt, bhedavatī sabhedā sattā jātirityarthaḥ, kiṃ tadasadasanmātramucyate, sattāmātraṃ
vā bhedanirapekṣā sattaiva vā, sattāsambandho vā, satvanmātraṃ vā ? sadanuvṛttyabhidhānapakṣavadete catvāro
vikalpāḥ asadasatvati vyāvṛttimatyapi pakṣe sambhaveyurgatyantarābhāvāt . syānmatam--asadasat ityabhāvapakṣo'pi sambhavatīti . tanna, abhāvasya pratiṣiddhatvāt, śabdāntarārthāpohaṃ hi svārthe kurvatī śrutirabhidhatte
iti tvayaiva svārthavacanena uktatvādasmābhiḥ svārtha eva tāvannirdhāyate ityādinā yāvad ananyaḥ
pratyakṣa iti granthena vicārya bhāṣye pratiṣiddhatvāt . pariśeṣādetāvanta eva vikalpā bhavanto bhaveyuḥ asadasanmātram iti śabdārthasya . taccāsadasanmātram . vidhivādimatavadapohavādimate'pi catuṣṭaye sthite samāna
evātrāpi vicāro granthaśceti tathaivāha --nāpohaśabdo bhedānāmityādi ślokadvayam . antye pāde tūpasaṃhāre viśeṣaḥ --sattādyartho'pyato na sa iti, mātraśabdalabhyārthaitāvattvāt . etacchlokadvayaṃ vyākhyātukāmaḥ sambandhayati --evaṃ sanmātrasattādyāpādanavadihāpīti tulyadoṣatvavivakṣā bhavantamanyāṃśca pratīti

na jātiśabdo bhedānāmānantyād vyabhicārataḥ .vācako yogajātyorvā bhedārthairapṛthakśruteḥ ॥tadvato nāsvatantratvād bhedājjāterajātitaḥ .arthākṣepe'pyanekāntaḥ sattādyartho'pyato na saḥ ॥
jātiśabdastāvat sadādiḥ . kasmānna vācakaḥ ? ānantyād bhedānām .
ānantye hi bhedānāmaśakyaḥ śabdena sambandhaḥ kartum . na cākṛtasambandhe śabde'rthābhidhānaṃ nyāyyam, svarūpamātrapratīterityādi yāvad na, guṇatvādivyabhicārāt .
gatārthaṃ yāvadārabhyate . na jātiśabda ityādi tadārambhaḥ . pūrvamapohaśabdena sampannatvād viśrabdhaṃ
paravācoyuktyaiva na jātiśabdaḥ ityādi paragranthameva udadikṣat, asadasadviśiṣṭasanmātra-bheda-sattāsambandha-satvatpakṣāṇāṃ tvadiṣṭānāṃ vidhirūpāṇāṃ ca pareṣṭānāmaviśeṣāditi . tadyathā --na jātiśabdo bhedānāṃ
vācakaḥ iti vakṣyati . jātiśabdastāvat sadādiriti, yasmāt sacchabdo jātisambandhino jātimupādāyātmarūpeṇa dravyādīnabhedopacārādāha tasmādabhedopacārahetunā vyapadiśyate jātiśabda iti . yathā siṃho
māṇavakaḥ iti siṃhaśabdo māṇavakaguṇānupādāyābhedopacārapravṛtterabhedopacārahetunā vyapadiśyate guṇaśabda
iti . kasmānna vācaka iti hetuparipraśnaḥ, yasmād vāṅmātreṇa na śraddhīyate . ucyate --ānantyāditi
hetuḥ . kasyānantyāt ? bhedānām, yasmāt te pūrvaṃ prakṛtā na cānyaḥ śrūyate . ānantyehi bhedānāmaśakyaḥ
śabdena sambandhaḥ kartum, na hi pāṭaliputrādisthā dravyādaya ihasthena sacchabdena sahākhyātuṃ śakyāḥ .
kartum ākhyātum, karoteranekārthatvāt . ānantyādvā dravyādīnām, tathāhi--te ghaṭa-paṭa-rathādibhedenānantāḥ . evaṃ tāvat sambandhibhedād bhedamabhyupagamyedamucyate, na tu tasya vastunaḥ svagato bhedo'sti .
tatredameva kāraṇam--yat sambandhāntaraviśiṣṭābhidhāyī śabdaḥ sambandhāntaraviśiṣṭaśabdavācyamasamartho vaktum,
gavāśvādivat . tasmād bhedānāmavācakaḥ .
na cākṛtasambandha ityanākhyātasambandhe śabda iti dviṣṭhatve'pi sambandhasya śabdasyaivāvinābhāvitvādarthapratyāyakatvaṃ darśayati . atra cānantyaṃ pāramparyeṇānabhidhānahetuḥ--tato hi sambandhāśakyatā, sambandhāvyutpatteranabhidhānaṃ svarūpamātrapratīteriti yatra śabdasyārthena sambandho'vyutpanno yathā mlecchaśabdānāṃ tatra

etāvacca... ... ...svādhāro vā . na cāsti sambhavaḥ . mātraśabdāpāditasattādyartho'pyato na saḥ . alamatiprasaṅgena .
athavā bhedāditi yasmād vyāvṛttimānasadasatvān... ... ...sa eva doṣaḥ, tena
sahābhūtasāmānyatvāt, yathā satvadarthasacchabdasya ghaṭādibhedārthatvābhāvāt tena
sahāsāmānādhikaraṇyaṃ tathā tavāpi asadasadarthasacchabdasya ghaṭādibhedārthatvābhāvāt sāmānādhikaraṇyābhāvaḥ .
śabdamātrameva pratīyate nārtha ityādiḥ saha ṭīkayā bhāṣyagrantho draṣṭavyo yāvad na guṇatvādivyabhicārādityavadhirācāryeṇa yāvatkāritaḥ savyākhyānaḥ sāmānyaparīkṣākāralikhita evātrāpīti na likhyate .
tadupasaṃhāraḥ --etāvaccetyādi yāvat svādhāro vā . na cāsti sambhava iti yathā vicāritamiti mātraśabdāpāditasattādyartho'pyato na sa ityupasaṃhāraḥ . alamatiprasaṅgeneti, bhedāt ityetatprasaṅgāgatasākṣādvidhivādimatadūṣaṇamidaṃ saprasaṅgamuktam --sattādyartho'pyato na sa iti, mātragrahaṇasya
etāvadviṣayasambhavānativartitvāt .
adhunā bhavantaṃ prati mātragrahaṇāt tatsambhavino vikalpāsta eveti tān dūṣayiṣyāmaḥ . tadyathā—
athavā bhedāditi yasmādvyāvṛttimānityādi, bhedāt ityayaṃ heturvyāvṛttimatpakṣe doṣamāpādayitumitthaṃ
vyākhyāyate . yasmād vyāvṛttimānasadasatvāniti pūrvebhyaḥ pakṣebhyo viśeṣaṃ darśayati . śeṣaṃ tulyaṃ yāvat
sa eva atadbhedatve sāmānādhikaraṇyābhāva eva doṣaḥ pratijñātastvāṃ pratyāpādyate . kasmāt ? tena sahābhūtasāmānyatvāt . ghaṭaḥ ityukte yasminnasadasattvaṃ ghaṭe sa ghaṭo'nyatra ghaṭāntare paṭādau ca na vartate, ato
bhinnaḥ, bhinnatvāccātadbhedā ghaṭādayaḥ, tasmāt tena sahābhūtasāmānyatvaṃ siddham . yo yena sahābhūtasāmānyastasya tena sāmānādhikaraṇyaṃ na bhavati . yathā satvadarthetyādinidarśanadaṇḍakaḥ, satvānartho'sya sacchabdasya
so'yaṃ sacchabdaḥ satvadarthaḥ, tasya ghaṭādibhedārthatvaṃ nāsti tvanmatena, tadabhāvāt tena sahāsāmānādhikaraṇyam,
sākṣādvidhivādimata iva tavāpi sacchabdo'sadasadartho ghaṭādibhedārtho na bhavati, atastadvadeva sāmānādhikaraṇyābhāva iti .


This page consists merely of footnotes.

This page consists merely of footnotes.

This page consists merely of footnotes.

This page consists merely of footnotes.


śabdamātraṃ hi... ...tannimittābhāvāt chatridaṇḍivat . bhedād vyāvṛttisāmānyānām... ... ...ekasminnarthe yadā bahavo vaktāro bhavanti ghaṭaḥ pārthivo dravyaṃ
san śuklaḥ ityevamādiviśeṣaistadā so'rtho ghaṭarūpeṇa kṛtsno vābhidhīyeta ekadeśena
vā ? na tāvat kṛtsnaḥ, vaktrantarasya pārthivatvenābhidhānāsambhavaprasaṅgāt . anyatarasāmānyaviśeṣaṇābhāvaḥ, kṛtsnābhidheyasvarūpopādānaśabdābhihitatvāt, ghaṭa-

śabdamātraṃ hītyādi tvanmatadoṣoktistulyā tavāpi yāvat tannimittābhāvāt chatridaṇḍivaditi . yathā chatranimittaśchatrī daṇḍanimitto daṇḍī bhinnanimittatvāt parasparamasamānādhikaraṇau tathā
vyāvṛttimatsacchabdapakṣe'pīti . bhedād vyāvṛttisāmānyānāmityādi, vidhipakṣadūṣaṇavadihāpi vyāvṛttisāmanyavadbhedādanyadevāsadvyāvṛttisāmānyāt aghaṭanivṛttisāmānyam, ataḥ san ghaṭaḥ iti bhinnavyāvṛttiviśiṣṭasanghaṭatvasāmānyayorbhedāditi . ata ūrdhvaṃ tulyagamanīyameva vidhipakṣadūṣaṇena sarvamiti tadvyākhyaiveyaṃ
likhyate--ekasminnarthe ghaṭādau ghaṭatva-pṛthivītva-dravyatva-sattvādibhinneṣu vaktṛṣu kaścid ghaṭaḥ iti brūte
kaścit pṛthivī ityādi yāvat san iti, tatra ghaṭābhidhāne so'rtho ghaṭarūpeṇa kṛtsno vābhidhīyeta,
ekadeśena vā ? na tāvat kṛtsnaḥ, tasminneva kāle vaktrantarasya pārthivatvenābhidhānāsambhavaprasaṅgāt, na hi
aghaṭavyāvṛttirūpasāmānyaṃ gṛhītvā'tadrūpābhiprāyiśabdaprayogo yuktaḥ, sa cetaravaktṛvaśāt kṛtsno ghaṭarūpeṇa
sthita ityasambhavo rūpāntarasya kṛtsnasyaikasya . aneka ?vṛttisāmānyarūpapratītestadvatastatsārūpyeṇa yugapad
vaktrabhiprāyabhedena yukto bhāvaḥ san ghaṭaḥ iti prayogaḥ .
atra sādhanam --anyatarasāmānyaviśeṣaṇābhāva iti pratijñā . kṛtsnābhidheyasvarūpopādānaśabdābhihitatvāt, yatra kṛtsnābhidheyasvarūpaṃ tadupādānena śabdenābhidhīyate tatrānyasya sāmānyaviśeṣaṇa

pārthivatvādivat . athāsyaikadeśaṃ gṛhṇāti, tadayuktamapratīteḥ . na hi vyāvṛttisāmānyaśabdaistadvata ekadeśo vaktuṃ śakyaḥ, atadasatvatsāmānyaviṣayatvāt, yathā
ācāryo mātula iti .
athāpi syāt--asadvyāvṛttijātimati bahvarthāśaṅkāyāṃ ghaṭādibhedavāci-
prayogasyābhāvo dṛṣṭaḥ, yathā paraṃ prati tvadudāhṛtaghaṭapārthivatvoktau yadi ghaṭatvena samastaṃ vastu viśiṣṭaṃ
tataḥ pārthivatvasyāvakāśābhāvānna yujyate iti iṣṭo doṣastathā yadyaghaṭatvanivṛttiviśiṣṭaṃ vastu samastamuktaṃ
tato'pārthivanivṛttiviśiṣṭaṃ na yujyata iti samānaḥ .
athāsyaikadeśaṃghaṭaḥ ityaghaṭanivṛttyā gṛhṇāti ekaḥ, aparo'pārthivanivṛttyā deśaṃ pārthivaḥ iti
gṛhṇātīti matam tadayuktamapratīteḥ, na hi nimittāntarairucyamānasya ekadeśapratītirdṛṣṭā yathā ācāryo
mātula iti tathā na hi vyāvṛttisāmānyaśabdaistadvata ekadeśo vaktuṃ śakyaḥ . kasmāt ? atadasatvatsāmānyaviṣayatvāt . atasya anyasya vyāvṛttasya asattvam, tadasyāsti san ghaṭaḥ ityādisāmānye, sa
viṣayo'sya śabdasya so'tadasatvatsāmānyaviṣayaḥ, yatrātadasatvatsāmānyaviṣayatvaṃ śabde tasyaikadeśo na
śakyo vaktum . kimiva ? ācāryo mātula ityādinimittāntaroktaikadeśānuktivat .
athāpi syādityādi paramatāśaṅkā . yathā vidhivādimatamāśaṅkyate tathāpohavādimatam --asadvyāvṛttijātimatītyādi śabdaviśeṣitagranthamarthatastulyaṃ yāvad nīlatama iti veti . asya vyākhyā—

śabdaiḥ sāmānādhikaraṇyaṃ bhaviṣyati tatsāmānyaguṇatvāt tadvāciśabdasyāpi
tadvyavacchedyaviṣayatvāt . yatra yatra tatsāmānyaguṇatvaṃ tatra tatra sāmānādhikaraṇyaṃ
dṛṣṭam, tadyathā ananyadravyavartini nīlaguṇe'nīlanivṛttisāmānyasya nīlatarādidravyavṛttitvāt taiḥ saha sāmānādhikaraṇyaṃ bhavati nīlataro nīlatama iti vā .
na, sāmānyaviśeṣabhāvasya tacchabdārthābhāvāt sampradhāryatvāt . yataśca
nīlaśabdo'pi na dravyaṃ nīlatvenāha, kiṃ tarhi ? anīlavadabhāvam . tatra ca na
nīlādibhedānāṃ kasyacidapi sambhavaḥ . anīlābhāvabhāvatvānneti cet, evaṃ vidhiśabdārthatā tarhi . yasmādevaṃ sato'pi na sāmānādhikaraṇyam, abhūtasāmānyaviśeṣatvāt .
yadyapi tadvad ghaṭādi paṭādiṣu na vartate tathāpi ekatrātadvyāvṛttyādhāre vartate sattā, tato bahvarthāśaṅkāsti,
tasyāṃ ca satyāṃ ghaṭādibhedavādibhiḥ śabdairyeṣu sā sattā vartate taistadvācibhiḥ sāmānādhikaraṇyaṃ
bhaviṣyatīti pratijñā . tatsāmānyaguṇatvāditi hetuḥ, sā sāmānyaguṇo yeṣāṃ te bahavo'rthāstatsāmānyaguṇāḥ, tadbhāvāt tatsāmānyaguṇatvāt . tadvāciśabdasyāpi tadvyavacchedyaviṣayatvāt, tayā sattayā
vyavacchedyāḥ sarve viṣayā arthāḥ, te viṣayā asya śabdasya sa tadvyavacchedyaviṣayaḥ, tadbhāvāt tadvyavacchedya-
viṣayatvāt . yatra yatretyādyupanayaḥ kāryaḥ . dṛṣṭāntaḥ --tadyathā ananyadravyavartinītyādi, anīletaro hi
nīlaguṇo'nanyadravyavartī dravye nīlaguṇa eva vartate, nīlatarādiṣvavartamāne'pi tasmin nīlaguṇasāmānye
anīlanivṛttisāmānyasya nīlatarādidravyavṛttitvāt taiḥ saha sāmānādhikaraṇyaṃ bhavati, yathā nīlataraḥ paṭo
nīlatama iti veti . sodāharaṇopasaṃhāre parihāre vayamatra brūmaḥ--tacca na, sāmānyaviśeṣabhāvasya nīlatvanīlaguṇadravyāderanīlatvānīlaguṇadravyanivṛttilakṣaṇasya tacchabdārthābhāvāt sampradhāryatvāt, nīlatvajātiśabdārthasyātadvyāvṛttilakṣaṇasya nīlaguṇaśabdārthasya cābhāvādanīletarajātiguṇadravyadṛṣṭāntābhāvāt tatsāmānyaviśeṣabhāvo'trāpi sampradhāryaḥ . tadbhāvanāhetuḥ --yataśca nīlaśabdo'pītyādi, so'pi hi nīlaśabdo na
dravyaṃ nīlatvenāha yattattaratamādiprakarṣabhedasya sāmānyaṃ syāt, kiṃ tarhi ? anīlavadabhāvamanīlatvajāteranīlaguṇasya vā nivṛttimāha . tatra cābhāve na nīla-nīlatara-nīlatamānāṃ bhedānāṃ kasyacidapi
sambhavaḥ . tasmādabhāvamātrābhidhānād nāsti sāmānyaviśeṣabhāvaḥ .
anīlābhāvabhāvatvād neti cet . syānmatam--anīlatvajātiguṇābhāvo nīlaguṇadravyabhāva
eva, sa ca sāmānyaṃ nīlādibhedānām, iti cenmanyase . atrocyate --evaṃ vidhiśabdārthatā tarhi, sa eva
nīlatvajātiguṇādhāradravyasya vidhiḥ . astu, ko doṣa iti cet, ucyate --yasmādevaṃ sato'pi na
sāmānādhikaraṇyaṃ tvaduktanyāyena abhūtasāmānyaviśeṣatvāt, ananyadravyavartini nīlaguṇe nīla-nīlataranīlatamaprakarṣabhedābhāvāt sāmānyaviśeṣatvābhāvaḥ . tasmādabhūtasāmānyaviśeṣaviṣayatvāt tvaduktanīla

upetyāpi tu sāmānyaviśeṣatvābhāvamasadaghaṭādivyāvṛttimatāṃ brūmo jāterajātitaḥ . na hyabhidhānapratyayahetāvasadabhāvātmikāyāṃ sajjātāvaghaṭābhāvādyātmikā
ghaṭatvādijātirasti yathā nīlaguṇe dravye nīlaprakarṣabhedaḥ yato'sadasatvato'ghaṭābhāvaghaṭatvādīnupādāya pravarteta . na cāvidyamānaḥ svātmanyartho viśeṣaṇena śakyate viśeṣyavastunyadhyāropayituṃ svarūpavat . tasmāt... ... ...sāmānādhikaraṇyaṃ syāt . na sad
ghaṭādi viśeṣayiṣyati, avidyamānatadrūpatvāt, nīlamiva madhuram .
arthākṣiptāstarhi ghaṭādayo bhavitumarhanti, asadvyāvṛttimato'nyatamaghaṭatvādi-
nīlatarādivat sāmānādhikaraṇyābhāva iti dṛṣṭāntāsiddheḥ sacchabde'sadvyāvṛttyā bhedānāmasadvyāvṛttipakṣe
vidhipakṣe vā nāsti sāmānādhikaraṇyam .
upetyāpi tu, na vyāvṛttimadabhidhānaṃ sacchabdena, asadvyāvṛttimataḥ sato'bhidhānamabhyupagamyāpi
sāmānyaviśeṣatvābhāvamasadaghaṭādivyāvṛttimatāṃ brūmaḥ . kutaḥ ? jāterajātitaḥ, nāsyāṃ jātirvidyata
iti ajātiriti vigrahāt sāmānyānāmasāmānyādhāratāṃ darśayati . na hyabhidhānapratyayahetāvityādi
yāvat pravarteteti, sadabhidhāna-pratyayayorheturasadabhāvātmikā sajjātiḥ sattā, tasyāṃ tvaghaṭābhāvātmikā
ghaṭatvajātirnāsti, yathā nīlaguṇe dravye nīlaprakarṣabheda iti dṛṣṭāntadārṣṭāntikayorvaidharmyaṃ darśayati .
yato'sadasatvato vastunaḥ aghaṭābhāvaghaṭatvādīnupādāya pravartetetyasambhavamanyonyeṣu darśayati . dravyāṇi
tāvadapohavādinaste'smākamasatyopādhisatyaviśeṣavidhivādināmiva ghaṭādyabhidhānānāṃ na hetavaḥ . yānyaghaṭāsattvādīni tatkāraṇāni tāni nāsadasattāyāṃ santi . tasmājjātirajātiriti siddham .
tataḥ kim ? tato na cāvidyamānaḥ svātmanyarthaḥ sattā-nīlatvādiviśeṣaṇena śakyate
viśeṣyavastuni ghaṭotpalādāvadhyāropayitum . kimiva ? svarūpavaditi vaidharmyadṛṣṭāntaḥ, yathā svarūpaṃ
śabdo viśeṣye'dhyāropayati na tatheheti . tasmādityādi prastutopasaṃhāro yāvat sāmānādhikaraṇyaṃ
syāditi gatārthaḥ . prayogaścātra --na sad ghaṭādi viśeṣayiṣyati, avidyamānatadrūpatvāt, avidyamānatadrūpatvaṃ pratipāditatvāt siddham . nīlamiva madhuramiti dṛṣṭānto gatārthaḥ .
arthākṣiptāstarhītyādi . yadi ghaṭādayo'tadbhedatvādanākṣiptāḥ sāmānyanāmasāmānyatvāt arthatastarhyākṣiptā bhavitumarhanti . kutaḥ ? asadvyāvṛttimato'nyatamaghaṭatvādisāmānyaviśeṣānubaddhatvāt,
asadvyāvṛttimaddhi vastu ghaṭatvādīnāṃ sāmānyaviśeṣāṇāmanyatamenāvaśyamanubaddham, asaccenna bhavati avaśyaṃ
sad bhavati, sacca ghaṭatvādyanyatamaditi paro manyeta .


sāmānyaviśeṣānubaddhatvāt . naitadasti arthākṣepe'pyanekāntaḥ .... ... ...asadvyāvṛttimatā
viśeṣākṣepo yujyate cet ghaṭādibhedānāṃ vyabhicārād dravyatvamātrākṣepastarhi bhaviṣyati, tadapi na, guṇādivyabhicārāt .
etāvacca... ... .... na cāsti sambhavaḥ . tena nāpohakṛcchrutiḥ .
kimanyatve na sāmānyabhedaparyāyavācyanut ?

atrocyate --naitadasti, arthākṣepe'pyanekāntaḥ . asya bhāṣyaṃ savyākhyānaṃ gatārthaṃ yāvadasadvyāvṛttimatā viśeṣākṣepo yujyate cet ghaṭādibhedānāṃ vyabhicārād dravyatvamātrākṣepastarhi bhaviṣyati,
mātragrahaṇād dravyatvasāmānyaviśeṣamātraṃ gṛhyate sadviśeṣaṇeneti . atrocyate --tadapi na, guṇādivyabhicārāt . guṇakarmaṇorapi sadbhāvāt kiṃ dravyaṃ guṇaḥ karma vā sat syādasadvyāvṛttimat iti saṃśaya eva .
etāvaccetyādyupasaṃhāraḥ . pūrvavidhivādidūṣaṇopasaṃhāravadanyāpohamātre'pi upasaṃhāraḥ . na cāsti
sambhava eteṣāṃ vikalpānāṃ doṣavattvāt tena nā'pohakṛcchrutiriti .
yathā vidhivādināmanyāpohavādinaśca doṣāstathā sāmānyopasarjanavidhipradhānavādino'pīti mā
maṃsthāḥ, mā ca maṃsthā anyāpohavādilakṣaṇavadatiprasaktatvādapavādo'syāpyārabdhavyo lakṣaṇasyetyata āha—
kimanyatve na sāmānyabhedaparyāyavācyanut ? avirodhāt iti vākyaśeṣaḥ . kim iti praśne, kiṃ
tvaṃ manyase--anyatve sāmānya-bheda-paryāyaśabdānāmarthaṃ vṛkṣaśrutirnāpohate pṛthivī-śiṃśapā-tarvādiśabdānāmavirodhāt, virodhācca paṭādīnapohata iti, yato'sya viroddhāviruddhayoranyatvādapohānapohaprasaṅge tulye tvayeva
mayāpi yathā śabdāntarārthāpohaṃ hi svārthe kurvatī śrutirabhidhatte iti lakṣaṇasyātiprasaṅgabhayādārabdhavyam —

vidhiḥ . nanvidameva vidhinā vācakatve'numānaṃ śabdasya . yadanyatve'pi na sāmānya-
anyatve'pi na sāmānya-bheda-paryāyavācyanut, avirodhāt iti . kiṃ kāraṇamanārabhyam ? vidhiḥ .
vidhinā hi sāmānyopasarjanaṃ viśeṣaṃ śabdo'bhidadhāno virodhābhāvāt tānapi gamayati tadaṅgabhāvād

This page consists merely of footnotes.

bhedaparyāyavācyanut . tvayā punastyakto'nyāpohavādaḥ, anirvāhakatvāt . śabdāntarārthāpohaṃ svārthe kurvatī śrutiḥ tadarthā syāt . sāmānyādiśabdāntarārthātyāgāttu
tvadaniṣṭo nanvayameva paramavidhiḥ . vidhānaṃ vidhiḥ .
vidhyekībhūtārthatvāditi kāraṇaṃ vakṣyati . nanvidameva vidhinā vācakatve'numānaṃ śabdasya--yadanyatve'pi
sāmānyādīnāṃ viśeṣānuguṇānāṃ gatiḥ . samūhaśca prakṛtipratyayādīnāṃ tathārthāntaravācaka iti yuktyā vakṣyāmaḥ .
tvayā punarutsargavākye mahatā kleśena pratipādyāpavādavādena tyaktaḥ . kiṃ kāraṇam ? anirvāhakatvāt, kimanena pratijñātamarthamanirvahatā ? śabdāntarārthāpohaṃ svārthe kurvatī tadarthā anyāpohārthā
syāt, tattu noktamatyantaṃ sāmānyādiśabdāntarārthāpohāniṣṭeḥ . tasmāt tyakto'nyāpohaḥ . tataḥ kim ? tataḥ
sāmānyādiśabdāntarārthātyāgāttu tvadaniṣṭo nanvayameva paramavidhiḥ . ko'kṣarārtho vidhirityata
āha --vidhānaṃ vidhiriti . lakṣaṇatastu anapavādaṃ pratipattyādhānaṃ vidhiḥ . sa ca vidhireva śabdārthaḥ
sāmānyādyanyaśabdārtheṣu avyāhatatvāt paramaḥ śreṣṭhaḥ .


sāmānyānudukteḥ sāmānye viśeṣavidhyartho na vyāhanyate . yathā na hi ghaṭādi
sāmānyānupasarjanaṃ bhavitumarhati, vastutvāt, ātmavat . yathā sa santānākhyasāmānyopasarjanastamantareṇa na bhavitumarhati ā mukterevaṃ ghaṭaśabdenāpyāgṛhītā
mṛdādayastacchabdārthāntaḥpātitvādākārādivat .
bhedāstūcyanta eva, ghaṭasāmānyasya tadaṅgatvāt tadbhavanabhavanātmakatvāt,

tatra tāvat --sāmānyānudukteḥ sāmānye viśeṣavidhyartho na vyāhanyate, tvayaiva sāmānyaṃ na
nudati ityuktatvādasmadiṣṭam--upasarjanīkṛtasāmānyo viśeṣo vidhinaivokta iti . tasya nidarśanam --yathā na
hi ghaṭādītyādi . sādhanamidam--sāmānyopasarjanameva na sāmānyānupasarjanaṃ bhavitumarhati ghaṭa-paṭādi bāhyavastviti pratijñā . vastutvāditi hetuḥ . ātmavaditi dṛṣṭāntaḥ, āntaro'rtho nāmarūpasantānākhya ātmā,
yathā sa śarīrādipratikṣaṇadeśabhinnarūpādisukhavijñānādiviśeṣatattvo'rthaḥ santānākhyasāmānyopasarjanastamantareṇa na bhavitumarhati naraka-manujādiviśeṣatattvo vā''mukteḥ yāvad mokṣastāvad viśeṣāḥ sāmānyānuviddhā eva tathā ghaṭādayo'pi bāhyā ityata āha --evaṃ ghaṭaśabdenāpyāgṛhītā mṛdādaya iti sādhye bāhye
sāmānyamṛdādyupasarjanaṃ ghaṭaviśeṣārthaṃ darśayati . tacchabdārthāntaḥpātitvāditi ātma-ghaṭādyaviśeṣavācinā
sarvanāmnā vastutvasāmānyasya sādhyenānugatatvaṃ viśeṣāvinābhāvino darśayati . ākārādivaditi pratikṣaṇadeśādibhinnarūpādiviśeṣaparamārthasya ūrddhagrīva-pṛthukukṣitvādisāmānyopasarjanasya sadbhāvāt .
evaṃ tāvad ghaṭe viśeṣaśabdārthe pārthiva-dravya-sattvādisāmānyātyāgo yuktaḥ, vidhipradhānaśabdārthatvāt . evaṃ tarhi vṛkṣaḥ śiṃśapā iti śiṃśapāviśeṣo vidhinā kathamucyate vṛkṣavidhāvanupasarjana ityatrocyate —
bhedāstūcyanta eva, vṛkṣaḥ śiṃśapā ityādivad ghaṭasya ye ye rūpādayo yugapadayugapadbhāvinasta eva mukhyaśabdārthatvāducyante, ghaṭasāmānyasya tadaṅgatvād ghaṭādyupasarjanarūpādiviśeṣaparamārthatvāt tadbhavanabhavanātmakatvāt, sa viśeṣo bhavanaṃ bhāvaḥ pratyekaṃ nirvikalparūpādibhavanamātmalābhaḥ, tadbhavanabhavanamātmāsya
ghaṭasyeti tadbhavanabhavanātmako ghaṭaḥ śibikāvāhakayāne īśvarasyeva yānavat ityuktaṃ prāk . tannirūpayati--
rūpādirūpādisvarūpaśabdārthatvavaditi, yadyapi yugapadbhāvino rūpādisvabhāvā eva santo rūpa-rasa-gandhasparśa-śabdā eva nirvikalpā vastutvācchabdārthaḥ pratikṣaṇavartyayugapadbhāvino vā viśeṣāstathāpi sāmānyopasarjanadvāreṇa iti sāmānyaśabdāḥ prayujyante, na tu kalpitena paramārthasatā vā vinā tena sāmānyena śabdārthā
bhavitumarhantīti . tasmāt sāmānyaśabdaprayogo viśeṣapratipādanārthaḥ, viśeṣāstu vivakṣitā eva paramārthatvādasya nayasya .


rūpādirūpādisvarūpaśabdārthatvavat . paryāyaśabdā api tadvidhānāḥ ghaṭanaviśeṣasya
kuṭanakumbhādyarthātmakatvāt . na hi kuṭana-kumbhatābhyāṃ vinā ghaṭanam, nāpi
ghaṭanaṃ vinā kuṭana-kumbhate . ityetadavagamyatām--sāmānyaviśeṣaparyāyaśabdārthānāmanyatve'pi vidhiprādhānyādeva tānnāpohate .
vidhyatikrame tvaprastutāsattvaśabdārthāpatteranyāpohāyuktiśca . vidhipakṣe tu
sākṣādeva svārthaṃ brūte . paryāyaśabdasya tāvad vidheya evārthaḥ, darśanāt, dvimātṛvat .
viśeṣaṇasvarūpāpannaviśeṣyapratītitvād yugapadaprayoge'pi sa eva bhedaḥ pratīyate . na
hi svārthānupātitvād vidhiḥ svarasasamāpatitaḥ pratikṣeptuṃ yuktaḥ .

paryāyaśabdā apītyādi . ye punaḥ paryāyaśabdāste tadvidhānā evameva viśeṣaṃ vidadhati, ghaṭanaviśeṣasya kuṭana-kumbhādyarthātmakatvāt, tasya kuṭilatā kuṭanam, ghaṭanaṃ ceṣṭā, kumbhatā vṛttatvam . tābhyāṃ
ghaṭana-kuṭanābhyāṃ vinā nāsti kumbhatā nāma kācit, tayā vā vinā na ghaṭana-kuṭane sta iti na ? hi
kuṭanetyādinānyonyāvinābhāvaṃ darśayati .
prakṛtamupasaṃharati --ityetadavagamyatāmityādinā . itthaṃ pratipadyasva yathā ghaṭaḥ ityukte paṭastatpratipakṣaśabdārtho'nyastathaivāpratipakṣasāmānya-viśeṣa-paryāyaśabdārthā anye, tatasteṣāmanyatve tulye vidhiprādhānyādeva tān nāpohate, nānyat kāraṇaṃ vidheḥ . ato'smākamapavādalakṣaṇāntarārambhakleśādṛte vyāpi
yuktaṃ cāsatyopādhisatyavidhyarthalakṣaṇaśabdārthakathanaṃ śreyoguṇaprakarṣayuktaṃ ca .
bhavatastu vidhyatikrame tvaprastutāsattvaśabdārthāpatteranyāpohāyuktiśca . yadi vidhirneṣyate tato
na kevalāvavyāptyatiprasaṅgadoṣāveva, kiṃ tarhi ? eṣo'pyaniṣṭopacayaḥ--udakādyāharaṇārthine ghaṭaḥ ityukte
tatrāprastutasya avivakṣitasya paṭāderaghaṭasyā'sattvaṃ vyāvṛttiravivakṣito'śabdārtha eva śabdārtha ityetadāpannam .
aniṣṭaṃ caitaditi .
kiñca; vidhipakṣe'smadiṣṭe sākṣādeva avyavahitameva svārthaṃ brūta ityeṣa ca viśeṣaḥ . tadyathā—
paryāyaśabdasya tāvadityādi yāvat pratikṣeptuṃ yukta iti . paryāyaśabdasya ghaṭa-kuṭādervidheya evārthaḥ,
kasmāt ? darśanāt, vidheyatvadarśanāt, tadeva hi vidheyaṃ ghaṭanaṃ kuṭanamubhayaṃ vā . kimiva ? dvimātṛvat,
yathā viśeṣaṇadvāreṇa viśeṣyapradhāne nirdeśe rādhakamātā, pūrṇakamātā, rādhakapūrṇakamātā iti dvābhyāmanyatareṇa vā viśeṣyate saiva tathā viśeṣaṇasvarūpāpannaviśeṣyapratītitvāt sambandhiviśiṣṭarūpapratipatterityarthaḥ, yugapadaprayoge'pīti nimittabhede'pyarthaikatvād yugapadaprayoge'pi sa eva nimittopalakṣito bhedaḥ
pratīyate . syānmatam--nimittabhede nimittibhedāt kimarthaṃ nimittāntarāpoho na bhavatīti, etacca na hi
svārthānupātitvād vidhiḥ svarasasamāpatitaḥ pratikṣeptuṃ yuktaḥ . nimittāntareṇāpi tasyaiva viśeṣārthasya

ata eva sāmānyaśabdenāpi sa eva viśeṣārthaḥ sākṣādavyavahitavṛttinā
vidhinā pratīyate . sarvathā avyavahitavṛttinā vidhinā svabhedāḥ samākṣiptāstadrūpaparamārthatvenāṅgāṅgibhāvagatyā .
pratiṣedhavyāpāranirākāṅkṣaṃ vidhyarthasya pratipattau upasarjanatvenāpohabuddherutpattervidhiḥ pradhāno'pradhāno'pohaḥ, yathā śiṃśapādyupahārivṛkṣaśabdārthe'ghaṭaghaṭānavatāraḥ .
pratīteḥ sa evārthaḥ svenaiva rasena samāpatitaḥ pratipādayitumiṣṭaśca kimiti pratikṣipyate ? na hi svārthapratikṣepo
yuktaḥ . kiṃ kāraṇam ? dūramapi gatvā tena vinā tadagateḥ ghaṭaḥ ityukte aghaṭo na bhavati iti pratiṣedhadvayenārthāntaraṃ vyāvartyāpi ghaṭa evāvaśyaṃ pratipattavyaḥ, sa ca kuṭa eveti kuṭatvena vinā ghaṭatvābhāvāt
kuṭatvasyāpyavinābhāvinaḥ svenaiva rasena pratīyamānatvādakleśenāgato vidhireva śabdārthaḥ paryāya iti .

kiñcānyat, ata eva avinābhāvāt sāmānyaśabdenāpi ghaṭasya pārthivādinā sāmānyasāmānyaśabdena vā dravya-sattvādinā vidhīyamānaḥ sa eva viśeṣārtho ghaṭākhyaḥ sākṣādavyavahitavṛttinā
vidhinā pratīyate . tāni hi bhedarūpāṇi anekātmakasya vastunaḥ sāmānyādyākāreṇāpi gṛhyamāṇāni kathaṃ
na vidhīyante ? sarvathetyādi, tasmādavyavahitavidhivṛttinā śabdena ghaṭasyaiva svabhedāḥ samākṣiptāḥ .
yathoktam --saddravyapṛthivīmṛddhaṭādibhisambandhādasti dravyaṃ pārthivo mārtiko ghaṭa iti ghaṭe sampratyayaḥ
  iti . tat kathamiti cet, ucyate --tadrūpaparamārthatvena, tāni bhedarūpāṇi eva sāmānyavadābhāsamānāni avidyamānānyeva vā sāmānyādirūpāṇi bhedapratipādanaparatayā tasyaiva viśeṣasya paramārtharūpatvenāṅgāṅgibhāvaṃ gatāni, asatyopādhisatyaśabdārthatvāt . tathā cāṅgāṅgibhāvagatyā tadrūpaparamārtharūpayā
avyavahitavṛttinā vidhinā svabhedāḥ samākṣiptā iti vartate .
pratiṣedhavyāpāranirākāṅkṣamityādi yāvad ghaṭānavatāra iti . yo'pi tvayānyāpoha iṣṭaḥ so'pi
vidhimantareṇa na bhavati, yasmāt aghaṭo na bhavati ityetamavivakṣitaṃ dviḥpratiṣedhamanādṛtyānapekṣya vidhirūpeṇa vivakṣitavidhyarthasya ghaṭasya pratipattau satyāmuttarakālaṃ bhavati, nāpratipattau . tasyaivaṃ caritavidhyarthasya
ghaṭasya upasarjanatvenāpohabuddheraghaṭābhāvabuddherutpatteravaśyātmā vidhiḥ pradhāno'pradhāno'poha iti .
kimiva ? śiṃśapādyupahārivṛkṣaśabdārthe'ghaṭaghaṭānavatāravat, yathā vṛkṣaḥ ityukte śiṃśapādibhedānāmanyatamena vinārthavānna bhavati vṛkṣaśabda iti śiṃśapādi upaharannarthavān, tasmin mūlādimati śiṃśapādyavaśyambhāviviśeṣasvabhāve'rthe'ghaṭānavatāraḥ, aghaṭo na bhavati ityasya tu dūrata eva, naivāsau śabdārtho
guḍamādhuryagativadarthāpattilabhyatvāt . ghaṭānavatāra ityeva vā pāṭhaḥ, ghaṭasya vṛkṣārthe'vakāśābhāvavadanupāttāvṛkṣāpohasya ko'vakāśa iti .


yadi tu so'pyapohapara eva syāt tato'vṛkṣavyāvṛttivyāpṛtatvād vṛkṣabhedaṃ
nākṣiped nānumanyeta na vyudasyet, anarthitvāt, avṛkṣābhavanavat . avṛkṣo
ghaṭādi... ... ...vyāpāra eva nāsti .
yadasau vṛkṣārthaṃ śiṃśapādibhedātmakaṃ svārthamananyatvenākṣipati tasmāt tena
saha sāmānādhikaraṇyaṃ pratipadyate tadbhavanavidhyekārthībhāvāt .
tadbhavanabhavanavidhivinābhāve tu na yujyate bhedākṣepābhāvāt . bhavanavidhivinābhūtaṃ bhedānākṣepi na samānādhikaraṇaṃ vṛkṣaḥ śiṃśapeti tvadabhimataṃ vastu syāt,
abhavattvāt, vandhyāputravat .

syānmatam--atrāpi vṛkṣaḥ iti avṛkṣo na bhavati ityapoha evocyate, na śiṃśapādyupahāraḥ, tasyaiva
visaṃvādasthānatvād na svārtha iti . atrocyate --yadi tu so'pyapohapara eva syādityādi . yadi tu
so'pi vṛkṣaśabdo'pohapara evābhaviṣyat tataḥ so'vṛkṣavyāvṛttivyāpṛtatvād vṛkṣabhedaṃ śiṃśapādīnnākṣipet, ākṣipatīti ceṣṭaṃ śiṃśapādisāmānādhikaraṇyadarśanāt . tathā nānumanyeta anākṣiptatvāt
tamartham, anumanyate tu . na vyudasyet apoha eva ityabhāvamātrārthatvāt khapuṣpavat . vakṣyati
copasaṃhāre--śūnyamātratvāt kiṃ kaḥ kena kasmādvāpohate ? iti . kuto'nākṣepānanumatyavyudāsā iti cet,
ucyate --anarthitvāt, anarthī hi śiṃśapādinā bhedena vṛkṣaśabdaḥ, tasmānnākṣepādīn kurute . kimiva ?
avṛkṣābhavanavat . tadvyākhyā --avṛkṣo ghaṭādītyādirgatārthā yāvad vyāpāra eva nāstīti .
yadasāvityādi . vidhivāde tvasmatpakṣe yasmādasau vṛkṣaśabdo vṛkṣārthaṃ ghaṭādibhyo'nyatvena śiṃśapādibhedātmakaṃ svārthamananyatvenākṣipati tasmāt tena saha sāmānādhikaraṇyaṃ pratipadyate--vṛkṣaḥ śiṃśapeti, tadbhavanavidhyekārthībhāvāt .
tadbhavanabhavanavidhivinābhāve tu na yujyate . tatsamānādhikaraṇaṃ bhavanaṃ bhavanamasya tadbhavanabhavanam,
tasya tadbhavanabhavanasya vidhirātmalābhaḥ sthitirācāraḥ, tena vinābhāve tadvirahitatve na ghaṭate ghaṭāṃ nopaiti,
bhavanavidhivinābhūtasya bhedākṣepābhāvāt, na hyabhavato bhedā ākṣepakatvaṃ vāsti yataḥ samānādhikaraṇatā
syāt . sādhanamapyatra--bhavanavidhivinābhūtaṃ bhedānākṣepi na samānādhikaraṇaṃ vṛkṣaḥ śiṃśapā iti tvadabhimataṃ
vastu syāt, abhavattvāt, vandhyāputravat . anupapannasāmānādhikaraṇyabhedākṣepānumati tvadiṣṭaṃ vṛkṣaḥ
śiṃśapā iti padadvayābhidheyam, abhavattvāt, vandhyāputravat .


kuto'sya bhedasya bhedatvam ? kathaṃ so'pi tarhyabhedaḥ ? yadyasāvapi bhedo na
bhavati na tarhi vṛkṣo bhavati, abhūtaśiṃśapādibhedatvāt, ghaṭavat . so'pyevameva
ghaṭo na bhavati, abhūtagrīvādibhedatvāt, vṛkṣavat . yāvat paramāṇurna bhavati,
abhūtarūpādibhedatvāt, vijñānavat . evaṃ ca sarvamidaṃ śūnyamāpadyate . kaḥ kiṃ kena
kasmādvāpohate ?
atha kathañcid bhavatyapi vṛkṣastataḥ svārthādyukteḥ sa eva vidhirviṣayaḥ saṃvṛtto'rthaḥ . tadupasarjanaścāpoho'sattvādasatyaḥ . asatyopādhiḥ satyaḥ śabdārthaḥ . sa ca
viśeṣārthavidhiḥ .

itara āha --kuto'sya bhedasya bhedatvam, śiṃśapādervṛkṣabhedābhimatasya tadbhedatvam ? vṛkṣasāmānyasyānuvṛttilakṣaṇasyā'vṛkṣābhāvatve satyasiddhatvāt kasya bhedaḥ śiṃśapādiḥ ? tasmād bhedasya śiṃśapāderbhedatvaṃ kutaḥ ?
naivāstītyarthaḥ . kathaṃ so'pi tarhyabhedaḥ ? na bhavati śiṃśapādirvṛkṣaḥ abhedo'nyasmādanivṛtto'napohaḥ
śiṃśapāvṛkṣābhāvāvyāvṛtto vṛkṣa eva na bhavati, kuto bhedaḥ śiṃśapādirvṛkṣa iti .
atrocyate --yadyasāvapītyādi aniṣṭāpādanasādhanam . yadyasāvapi bhedo na bhavati śiṃśapādiḥ
na tarhi vṛkṣo bhavatīti vṛkṣasyaivāvṛkṣatvamavastutvaṃ pratijñāyate . hetuḥ --abhūtaśiṃśapādibhedatvāt .
ghaṭavaditi dṛṣṭāntaḥ . so'pyevamevetyādi, yadi tu so'pi ghaṭo na bhavati bheda itīṣyate tasyāpyaghaṭatvamabhūtagrīvādibhedatvāt, vṛkṣavat . evaṃ grīvādirabhūtakapālāditvāt ityādi yāvat paramāṇurna bhavati,
abhūtarūpādibhedatvāt, vijñānavat . rūpādirapyarūpādi, abhūtarūpādikṣaṇabhedatvāt, vijñānavadeva . sarvatra
vā sāmānyena na bhavantyete'rthāḥ svabhedaśūnyatvāt khapuṣpavaditi .
evaṃ cetyādi prastutadoṣāpādanopasaṃhāraḥ . evam anena vidhinā sarvamidaṃ dṛśyādi pratyakṣābhimatamanumeyamabhidheyaṃ vā vastu śūnyamāpadyate tvanmatenaiva . kaḥ kiṃ kena kasmādvāpohate ? sarvasya
śūnyatve kaḥ kim ityādi kartṛkarmakaraṇāpādānabhūtānāṃ śabdādīnāmabhāve'pohābhāva evamityarthaḥ .
atha kathañcidityādi . mā bhūdeṣa sarvaśūnyatvadoṣa iti tyaktvā bhavanābhāvamātrārthaikāntāpohakalpanāṃ
kenacit prakāreṇa bhavatyapi vṛkṣo'vṛkṣo na bhavati, śiṃśapā bhavatyapi itīṣyate śabdārthaśūnyatvadoṣabhayāt
tato vayaṃ brūmaḥ --svārthādyukteḥ svārthe kurvatī śrutirabhidhatte   ityādivacanāt sa eva
vidhirviṣayaḥ saṃvṛtto'rthaḥ . tadidānīṃ prastutanayamatena śabdārthaṃ yojayati --tadupasarjanaścāpoho'sattvādasatyaḥ, viśeṣārthasya vidherupasarjano'pohaḥ, sa cāsattvādasatyaḥ, uktavadeva prāg vistareṇa asatyopādhiḥ
satyaḥ śabdārthaḥ, sa ca viśeṣameva vidadhāti nāpohate ityeṣa śabdārthavidhiriti .



etena sāmānyaśabdārthaviśeṣatāpyuktaiva . sāmānyasya svārthaṃ viśeṣaśabdo'bhidhatte tattvenātmānaṃ vidadhadabhedatvāsattvāpattityāgena śiṃśapādisamparigraheṇa
atyajannevānuvṛttivyāvṛttī tadupasarjanāśiṃśapā'bhavanabījatāṃ yān .
yadi tu so'pyapohapara eva syāt tataḥ śiṃśapāśabdo na vidadhyād vṛkṣārthaṃ
vyāvṛttatvāt arthāpattyā nānumanyeta vopāttārthāvirodha iti aśiṃśapā'bhavanavat .

etena sāmānyaśabdārthaviśeṣatāpyuktaiva . yathānyatve viśeṣaprādhānyāt sāmānya-bheda-paryāyaśabdārthāstadaṅgatvāt tadātmakatvādvā nāpohyante tathā vivakṣitaśabdārthādanyasya viśeṣaśabdārthasya viśeṣaśabdārthasya vā sāmānyasya svārthaṃ viśeṣaśabdo'bhidhatte . katham ? tattvenātmānaṃ sāmānyena
sahaikībhāvaṃ vidadhat ātmana upasarjanabhāve sāhāyakīkārayan . kiṃ karoti ? svārthaṃ vidhatte iti vartate .
abhedatvāsattvāpattityāgena, na ca vṛkṣa-pārthiva-mṛd-dravya-sattvasāmānyāni tyaktvā viśeṣameva tairekāntena viviktaṃ pratipādayati tathārūpārthāsambhavāt sāmānyopasarjanatvopāyapratipādyaviśeṣātmalābhatvāt,
nāpi avṛkṣāśiṃśapādi na bhavati ityasattvāpattimeva svārthapratipattirahitāṃ brūte'bhidheyābhāve śabdārthavyavahārocchittiprasaṅgāt . ko'sau viśeṣaśabdastadartho veti cet, ucyate --śiṃśapādiḥ, tatsamparigraheṇa
vṛkṣādeḥ sadantasyānuvṛtteḥ sāmānyasya samparigraheṇa tadabhāvāvṛkṣādyasadantavyāvṛttyapohaparigraheṇa cātyajannevānuvṛttivyāvṛttī, kiṃ kāraṇaṃ na te tyajati ? iti cet, ucyate--yasmāt tadupasarjanāśiṃśapā'bhavanabījatāṃ yān svārthamabhidhatte gacchan vrajannityarthaḥ, svārthānuvṛttisāmānyopasarjanatvasya aśiṃśapāyā
ghaṭādestatrābhavanalakṣaṇasya ca vyāvṛttisāmānyasya svārthaḥ śiṃśapāśabdasya śiṃśapārthaḥ, sa bījaṃ tayoranuvṛttivyāvṛttyoḥ, itarathā kimasāvapohetāpratipādayan kiñcit ?
yadi tu so'pītyādi pūrvavad grantha īṣadviśiṣṭaḥ prasaṅgo yāvad viśeṣārthavidhirityupanayaḥ . tatra
viśeṣa ucyate--vṛkṣaḥ śiṃśapā ityatra śiṃśapāśabdo na vidadhyād vṛkṣārthaṃ śiṃśapāviśeṣātmāpannaṃ vyāvṛttatvāditi pūrvavad gamaḥ, arthāpattyā nānumanyeta vā avṛkṣo na bhavati ityukte'rthādāpannaṃ vṛkṣo bhavati
iti, ayamartho mā bhūt, iṣyate cāsau, kutaḥ ? upāttārthāvirodhāt, upāttārthāvirodha iti atra itiśabdasya hetvarthatvāt . aśiṃśapā'bhavanavadityādiḥ avṛkṣābhavanavat ityāditulyaḥ sāmānyagamaviparyayeṇa

... ...abhavattvādavṛkṣatvād... ... ...viśeṣārthavidhiḥ .
yattu avirodhādanyatve'pi sāmānyādiśabdārthānapohaḥ ityuktaṃ so'pyevamevāvirodho ghaṭate bhavanavidhyekārthībhūtatvāt .
samūhaśca tathārthāntaravācakaḥ . evaṃ ca sāmānyaviśeṣaśabdayoḥ svārthasāmānye
vartamānayostadviśiṣṭārthavācakatvam, dvyādisamūhasya vākyārthavācakatvam .
tadavinābhāviviśeṣārthagamanikayā neyaḥ abhavattvāt avṛkṣatvāt ityādihetukaḥ, abhāvamātrābhyupagamācca
hetusiddhiḥ, tadviparyaye'smatpakṣāpattiḥ . śeṣagranthabhāvanā pūrvagranthabhāvanātulyā . evaṃ tāvat sāmānya-bhedaparyāyaśabdārthānapohavat sāmānyasāmānyaśabdārthānapoho'ntarniviṣṭaviśeṣābhidhāyisāmānyaśabdārthavidhiścokto
vidhereva śabdārthatvāt . yattvavirodhādityādi . yadapi tvayā kāraṇamuktamanyatve'pi sāmānyādiśabdārthānapohe
teṣāmavirodhāt iti so'pi evamevāvirodho ghaṭate, bhavanavidhyekārthībhūtatvāt . sāmānyākhyaṃ
viśeṣākhyaṃ ca yat kiñcidvastu tat sarvaṃ bhavanameva anyonyātmāpattyā ekībhūtam, sa eva śabdārtho
vivakṣitārthopakārāvinābhāvitvena ekībhūto vidhīyamānatvādeva aviruddhaḥ iti yujyate, nānyāpohe,
anyatvāviśeṣādabhāvatulyatvācca kau virodhāvirodhau ? iti .
samūhaśca tathārthāntaravācakaḥ . tadvyākhyā --evaṃ cetyādi, evaṃ ca kṛtvā vidhipradhānaśabdārthatvāt
sāmānyaviśeṣaśabdayorityādi yāvad vākyārthavācakatvamiti . prakṛtipratyayayorbhavanasāmānyāparityāginostadviśeṣakartṛpadārthavācitvaṃ samūhena bhavati iti . nīlotpalam iti vṛttipadārthabhavanasāmānyavācinoḥ
viśeṣaṇaviśeṣyatvasambandhalakṣaṇasāmānyaviśeṣabhāvivṛttyarthavācitvam, tathā rājapuruṣādīnāṃ rājābhisambandhaviśeṣaṇādīnāṃ jñeyam . dvyādisamūhasyeti devadattastiṣṭhati, devadatto gehe tiṣṭhati, devadatta ! gāmabhyāja
śuklām ityādidvi-tri-catuḥ-pañcādipadasamūhānāṃ vākyārthavācakatvam, upāttārthāvirodhisāmānyopakṛtavidhyarthatvāt sarvaśabdānāmiti .



ayaṃ ca... ... ....
nākṣipatyeva sadbhedān kiṃ mudhā bhramyate tvayā ॥

anena pratyuktaṃ pratiṣedhasāmānādhikaraṇyaṃ veditavyam . āha ca--

tanmātrākāṅkṣaṇād bhedaḥ svasāmānyena nojjhitaḥ .
upāttastatsamābandhāt tattvādekārthatā tayoḥ ॥

anekaṃ ca sāmānyamupāttamavyabhicāriṇā bhedena . atastayościtrā viśeṣaṇa-

ayaṃ cetyādi ślokaḥ . yaduktaṃ tvayā ghaṭādibhedānākṣepitvāt sacchabdasya jātisvarūpopasarjanadravyamātrābhidhānāt pāratantryād ghaṭādibhedābhedatvāt taiḥ saha sāmānādhikaraṇyābhāvaḥ iti, yathā pareṣāṃ
doṣastathā tavāpi asanniṣedhamātrābhidhānapāratantryād nākṣipatyeva sadbhedān ghaṭādīniti tulye doṣasambhave kiṃ mudhā bhramyate tvayā ? iti .
anenetyādi tadbhāvanā . pāratantryāt sacchabdānākṣepavacanena san ghaṭaḥ iti sāmānādhikaraṇyaṃ na
prāpnotīti pratyuktaṃ pratiṣedhasāmānādhikaraṇyaṃ veditavyam .
āha cetyuktārthasaṅgrahakārikā . tanmātrākāṅkṣaṇādityādi, ātmārpaṇāmātramākāṅkṣati sāmānyaṃ
svabhede, atastanmātrākāṅkṣaṇād bhedaḥ śiṃśapā vṛkṣeṇa sāmānyena nojjhito'nyatvepi, kiṃ tarhi ?
upātta eva kasmāt ? tatsamābandhāt tattvāt, tena saha viśeṣeṇa sāmānyasyānubaddhatve sati tattvāt
ekatvāpatterviśeṣapravaṇatvādanyatve satyapi ekakāryatvādekārthatā sāmānyaviśeṣayoranyonyāparityāge sati
ātmalābhādanyataratyāge svarūpāpratilambhāt sāmānādhikaraṇyam . na hi vṛkṣeṇa vinā śiṃśapā śiṃśapāṃ vinā
vā vṛkṣo'stīti . atra yaduktam --nopāttaḥ saṃśayotpatteḥ sāmye caikārthatā tayoḥ pra॰ samu॰ 5 . 26 iti
tat kutaḥ saṃśayaḥ ? kuto vā sāmyaikārthate ? saṃśayastāvadanyāpohamātrokteranupāttatvād viśeṣāṇāṃ sāmānyaśabdena nāsti, yadyupāttāḥ syurviśeṣāḥ syāt saṃśayaḥ . sāmyamapi ca nāsti anupāttatvāt, kutaḥ
samānādhikaraṇyam ? upāttatvānna saṃśayaḥ syād vṛkṣavaditi cet, na, uktatvāt sāmānyādupasarjanād
vidhiviśeṣārthānniyame niścayadarśanāditi .
kiñcānyat, anekaṃ cetyādi . iha vidhipradhāne śabdārthe vṛkṣaḥ śiṃśapā iti cokte bhedaśabdena
anekaṃ ca sāmānyaṃ pṛthivī-dravya-sadādi nāma-sthāpanā-dravya-bhāvākhyaṃ ca sarvamapyupāttamavyabhicāriṇā
bhedena śiṃśapādividhyekārthībhūtatvāt . atastayościtrā sāmānyaviśeṣaśabdayorviśeṣaṇaviśeṣyatā,

viśeṣyatā . nāmādyanekaṃ sāmānyaṃ bhedenāvyabhicāriṇopāttam . tataḥ saṃśayavyāvṛttyarthaṃ bhavatyeva viśeṣaṇatvaṃ vṛkṣasya śiṃśapāyāśca viśeṣyatvam .... ...sat . ittham--svārthāvabaddhaśaktiśca bhedo bhedamapohate .sāmānyārthaviśeṣārthavidhimanniyamaśruteḥ ॥
vivakṣāvaśāt kadācid vṛkṣeṇa śiṃśapā viśeṣyate kadācicchiṃśapayā vṛkṣaḥ śiṃśapā vṛkṣaḥ, vṛkṣaḥ śiṃśapā
ityaniyamadarśanāt . tasyāniyamasya hetuṃ darśayati --nāmādyanekamityādi, nāmaśiṃśapā sthāpanāśiṃśapā dravyaśiṃśapā bhāvaśiṃśapā . kanyāyāḥ śiṃśapā iti nānni kṛte kanyā nāmaśiṃśapā . tacca sāmānyaṃ pūrvoktavidhinā sarvasya nāmatvāt, śiṃśapaiva vā nāmādyapekṣayā sāmānyam . taccedaṃ bhedena vṛkṣeṇā'vyabhicāriṇā
vidhyekārthībhūtatvādupāttam . tataḥ saṃśayaḥ syādavṛkṣaśiṃśapā kanyā nāmaśiṃśapā . tadvyāvṛttyarthaṃ vṛkṣaśiṃśapāmaudayikabhāvātmikāṃ bhāvaśiṃśapāmānayeti bhavatyeva viśeṣaṇatvaṃ vṛkṣasya śiṃśapāyāśca viśeṣyatvam,
aniyamaḥ, na tu yathocyate tvayā --na tayostulyā viśeṣaṇaviśeṣyatā pra॰ samu॰ 5 . 27, dṛṣṭatvānniyamena
tulyatvasya . evaṃ tāvanneyaṃ yāvat saditi .
yadapyucyate tvayā—
bhedo bhedāntarārthaṃ tu virodhitvādapohate .sāmānyāntarabhedārthāḥ svasāmānyavirodhinaḥ ॥ pra॰ samu॰ 5 . 28
iti, tatrāpi na tu virodhitvādapohate, virodhābhāvādaṅgāṅgibhāvena sāmānyaviśeṣabhāvāpatteruktanyāyena
sarvasya nāmādyapekṣasya . kasmāt tarhyapohate ? ucyate--yasmādittham
svārthāvabaddhaśaktiśca bhedo bhedamapohate .sāmānyārthaviśeṣārthavidhimanniyamaśruteḥ ॥ iti .
svārthe'vabaddhā śaktirasya śiṃśapāśabdasya vṛkṣasāmānyasahāyasya śiṃśapāyāmevāvabaddhā, tasyā eva vivakṣitatvāttu śabdāntarārthapratipādanasahāyabhāvāpratipatteḥ . ataḥ svārthāvabaddhaśaktitvācchiṃśapāśabdaḥ khadirādimapohate . kiṃ kāraṇam ? sāmānyārthaviśeṣārthavidhimanniyamaśruteḥ, yeyamabhihitānāṃ sāmānyaśabdena
upasarjanasāmānyārthena viśeṣāṇāṃ niyamārthā viśeṣaśrutiriṣṭāyāḥ śiṃśapāyāḥ pratipādanasya taddvāratvād yathāsmābhiḥ prāg vistareṇa vyākhyātā sā sāmānyārthaviśeṣārthaguṇapradhānayuktavidheyārthavatī . tasmāddhetostasyāḥ
sāmānyārthaviśeṣārthavidhimanniyamaśruterbhedāntarasyāvivakṣitatvāt prayojanābhāvāt svārthāvabaddhaśaktitvād
bhedaḥ śiṃśapādirbhedaṃ khadirādimapohate, na tu virodhitvāt, sāmānyaviśeṣayoranyonyāvinābhāvitve
sāmānyāvinābhāvinā viśeṣāntareṇa svarūpeṇaiva kathaṃ virudhyate viśeṣaḥ śiṃśapādiḥ khadirādinā ? iti .


etena sāmānyāntarabhedārthāḥ svasāmānyavirodhinaḥ pra॰ samu॰ 5 . 28 ityādi sarvaṃ pratyuktārthamityalamatiprasaṅgena .
yattūktaṃ kathaṃ punaḥ śabdasyārthāntarāpohena svārthābhidhāne pūrvadoṣāprasaṅgaḥ kathaṃ vārthāntarāpohena
svārthābhidhānam ?

etena sāmānyāntarabhedārthāḥ svasāmānyavirodhinaḥ ityādi sarvamabhihitena nyāyena
sāmānyaviśeṣabhavanavidhyekībhūtārthatvādinā pratyuktārtham; pratyuktaḥ pratiṣiddho'syārthastvadīyasya evamādino
vacanasya . ityalamatiprasaṅgena, anyāpohaśabdārthanirākaraṇaprasaṅgaparamparāgatastiṣṭhatu vicāraḥ, prakṛtamastvityarthaḥ .
yattūktamityādi . kathaṃ punaḥ śabdasyārthāntaretyādi codyaṃ parābhiprāyaṃ gṛhītvā svamatanirdoṣatāpradarśanārthaṃ svamataṃ pratyuccārayatotthāpitaṃ yāvat pūrvadoṣāprasaṅga iti, bheda-jāti-tatsambandha-tadvatpakṣagatā

doṣāstavāpi ānantya-vyabhicārādayaḥ kathaṃ na syuriti . nanu śabdasyārthāntarāpoheneti parapakṣadoṣābhidhānamātreṇa svapakṣāsiddhitaḥ pṛcchati kathaṃ vārthāntarāpohena svārthābhidhānaṃ pakṣasiddhiḥ iti vākyaśeṣaḥ .
pūrvadoṣāprasaṅgaśca kathamarthāntarāpohena svārthābhidhāne ?



adṛṣṭeranyaśabdārthe svārthasyāṃśe'pi darśanāt .


śabdasyānvayavyatirekāvarthābhidhāne dvāram . tau ca tulyātulyayorvṛttyavṛttī . tatra tulye nāvaśyaṃ
sarvatra vṛttirākhyeyā . kvacidānantye'rthasyākhyānāsambhavāt . atulye tu satyapyānantye śakyamadarśanamātreṇāvṛtterākhyānam . ata eva ca svasambandhibhyo'nyatrādarśanāt tadvyavacchedānumānam . evaṃ ca
kṛtvā vṛkṣaśabdāddravyatvādyanumānamupapannaṃ bhavati . anvayadvāreṇa cānumāne yasmādanugamo'sti vṛkṣaśabdasya śiṃśapādiṣu tasmāt kevalenāpyanumānaṃ prāpnoti . atha bahuṣu dṛṣṭa iti saṃśayo bhavati evaṃ sati
vṛkṣārthe pārthivatva-dravyatva-sattveṣu saṃśayaḥ syāt . niścayastu dṛṣṭaḥ . tathāhi--vṛkṣa-pārthiva-dravya-sacchabdā


atrocyate tvayā --adṛṣṭeranyaśabdārthe svārthasyāṃśe'pi darśanāt, anyāpohenārthābhidhānasiddhiḥ iti vākyaśeṣaḥ . anumānānumeyasambandho hyabhidhānābhidheyasambandhaḥ . tatra yathā dhūmasya ekadeśe darśanādagneḥ anagnau cādarśanādanagnivyudāsenāgnipratītistathā śabdasyānvayavyatirekāvarthābhidhāne dvāram . tau ca tulyātulyayorvṛttyavṛttī . tatra tulye nāvaśyaṃ sarvatra vṛttirākhyeyā,
kvacidānantye'rthasyākhyānāsambhavāt, na hi sambhavo'sti vṛkṣaśabdasya sarvavṛkṣeṣu darśane, nāpi
sarvatra liṅgini sarvaliṅgasya sambhavo'gnidhūmādivat . yadyapi ca kvacidasti ḍitthādiṣu sambhavaḥ, tathāpi
na taddvāreṇānumānam, sarvātmanā'pratīteḥ . guṇasamudāyo hi ḍitthākhyo'rthaḥ, na ca sarve kāṇakuṇṭādayo ḍitthaśabdād gamyante . evamanvayadvāreṇānumānābhāvaḥ .
syādetat-vyatirekasyāpyasambhavaḥ . tata āha --atulye tu satyapyānantye śakyamadarśanamātreṇā'darśane'pravṛtterākhyānam, adarśanamātratvāt, adarśanaṃ hi darśanābhāvamātram . ata eva ceti,
yasmāddarśanasya sarvatrāsambhavaḥ satyapi ca darśane sarvathānumānābhāvaḥ ata eva svasambandhibhya iti yatra
dṛṣṭaḥ so'tra sambandhī abhipretaḥ na tu avinābhāvitvasambandhena, anyatrādarśanāditi abhidheyābhāve'darśanāt, anyathā hi vṛkṣaśabdasya tasmin vastuni pṛthivī-dravyādyabhāve'pi darśanaṃ vaktavyaṃ syāt,
tadvyavacchedānumānamiti yatraivādarśanamuktaṃ vṛkṣābhāve'vṛkṣe tato vyavacchedānumānam avṛkṣo na bhavati
iti . evaṃ ca kṛtvā vṛkṣaśabdāddravyatvādyanumānamupapannaṃ bhavati .
anvayadvāreṇa cānumāne'yaṃ doṣaḥ --yasmādanugamo'sti vṛkṣaśabdasyārthādisahitasya śiṃśapādiṣu tasmāt kevalenāpyanumānaṃ prāpnoti . atha bahuṣu palāśādiṣvapi dṛṣṭa iti saṃśayo bhavati evaṃ
sati vṛkṣārthe pārthivatva-dravyārtha-sattārthāḥ santi teṣu vṛkṣaśabdasya samānatvāt saṃśayaḥ syāt, niścayastu

ānulomyena tridvyekārthaniścayahetavaḥ . evamarthāntaravyudāsenārthāntarābhidhānamupapannam . na ca sambandhadvāraṃ muktvā śabdasya liṅgasya vā svārthakhyāpanaśaktirasti . āha ca—
bahudhāpyabhidheyasya na śabdāt sarvathā gatiḥ .svasambandhānurūpyāttu vyavacchedārthakāryasau ॥
anekadharmā śabdo'pi yenārthaṃ nātivartate .pratyāyayati tenaiva na tu śabdaguṇādibhiḥ ॥
pūrvadoṣābhāvaśca, yasmāt śruteḥ sambandhasaukaryaṃ na cāsti vyabhicāritā bhedānabhidhānāt  
iti .
etadayuktam . yatastāvanvayavyatirekāvapīha na ghaṭete,anyāpohārthanairmūlyāt svārthasyāṃśe'pyadarśanāt .āstāṃ te śabdasambandha āstāṃ te'vyabhicāritā ॥
dṛṣṭaḥ śabdāt . vṛkṣaśabdo'vṛkṣanivṛttyaikārthako'pārthivavyāvṛttyāpi svārthe vartate, tathāhi--vṛkṣa-pārthivadravya-sacchabdā ānulomyena tridvyekārthaniścayahetavaḥ . evamarthāntaravyudāsenārthāntarābhidhānamupapannam .
na ca sambandhadvāraṃ muktvā śabdasya iti yathā bhedādyanabhidhānaṃ pūrvamuktaṃ taddarśayati .
āha cetyetamevārthaṃ ślokadvayenāpi darśayati . bahudhāpyabhidheyasyeti, śiṃśapādibhedā atrābhipretā
na dravyādayaḥ, tathāhi--vṛkṣavadbhedeṣu saṃśayo dṛṣṭo'rthatastu dravyādiṣu niścayaḥ . svasambandhānurūpyāttviti,
yasmādasau tajjātīye dṛśyamāno'rthāntaranivṛttidvāreṇaiva dṛṣṭo'bhidhāyakaḥ prāgevānyatrādṛśyamānastasmāt
sambandhānurūpyāt tadviśiṣṭamevārthamāha . anekadharmā śabdo'pi sāmānyadharmaiḥ khaguṇatvādibhirvṛkṣārthaṃ
tasmin vastuni nābhidhatte, tathāhi--te vināpi vṛkṣārthena rasādiṣu dṛṣṭāḥ, na tu vṛkṣaśabdo'nyatra dṛṣṭaḥ,
tasmād vṛkṣaśabdenaiva pratyāyanamupapannamityuktā svapakṣasiddhāvupapattiḥ . pūrvadoṣābhāvaśca, yasmācchruteḥ
sambandhasaukaryam bahutve'pi tulyātulyayorvṛttyavṛttī, sambandhasaukaryād na cāpi vyabhicāritā bhedānabhidhānāt . evaṃ tāvad bhedābhidhāne ye doṣā uktāste parihṛtā iti anyāpohavādipakṣaḥ .
ācāryo'syāpi dūṣaṇaṃ vaktukāmaḥ prāk tāvat tatra yadidaṃ śrutisambandhasaukaryamucyata iti parihārabījameva dūṣayitumāha --etadayuktam, yata ityādi yāvad na ghaṭete iti . yasmāt tāvanvayavyatirekāvapīha na ghaṭete, dūrata eva yāvarthābhidhānahetū tulyātulyavṛttyavṛttibhyāṃ bhavata ityabhimatau . tasmādayuktaṃ
sambandhasaukaryamiti pratijñānam . tadupapādanārthamāha --anyāpohārthanairmūlyādityādi ślokaḥ . apohārthā-
bhāvāt sambandhābhāvaḥ, svārthagandhasyāpyadarśanāt saṃśayabījamapi nāsti, kuto vyabhicārāśaṅketyupanyāsaḥ .


sa kimanyo'rthaḥ sa eva bhavati utānyo na bhavati ? yadi tāvat sa eva
bhavati tatastacchabdotpādyavijñānaviṣaye'vyāvṛttyā'nyākhye'rthe vidhinaiva pratipanne
kimapohena kriyate, arthapratītervṛttatvāt . tadā hyarthāpattyā tadanyayorubhayorapi
tattvaṃ svataḥ siddham . tasmāt syādapyanayoranyāpohapratyayaḥ, asatyopādhisatyaśabdārthatvāt .
athānyo na bhavati tato'pi praśnāvyavasthā . anyatvasya cobhayaviṣayatvāt
tadagrahe ko'sāvanyaḥ ? kuto vā anyo na bhavatītyucyate ?

tato yadidamuktaṃ codyapakṣa eva arthāntarāpohena svārthābhidhāne iti, atra arthāntaraṃ nāma
anyo'rtha iti yasmād bhavati tasmāt tat tāvad vicāryate --sa kimanyo'rthaḥ sa eva bhavati
vidhinānyākhyo'rtha ucyate utānyo na bhavatītyapohena ? iti dvayī kalpanā syāt . tatra yadi tāvad
matam--anya iti sa evānyākhyo bhavatīti tataḥ saḥ iti śabdenotpādyate yad vijñānaṃ tasya vijñānasya
svārtho'bhidheya evānyākhyo'rthaḥ viṣayaḥ saṃvṛttaḥ sa eva . tataśca tasminnavyāvṛttyā'nyākhye'rthe vidhinaiva
pratipanne kimapohena kriyate ? nārtho'pohenetyarthaḥ . kasmāt ? arthapratītervṛttatvāt, arthapratītyartho hi
śabdaprayogaḥ, anyāpohakalpanā ca tadabhidhānasvarūpaparijñānārthā tadarthapratītau vyarthā sā .
athāpi syādanyāpohena prayojanamitthaṃ syād nānyathā . tadyathā --tadā tasmin vidhinānyavijñānakāle yadyanyo bhavati tataḥ sa na bhavati, atha sa bhavati anyo na bhavatīti arthādāpannaṃ tadanyayorubhayorapi
tattvam . tacca svata eva siddham . tasmāt syādapyanayostadanyayoranyāpohapratyayaḥ . sa copasarjano vidhirna
bhavitumarhati, kasmāt ? asatyopādhisatyaśabdārthatvāt . itthamanyapratipattirvidhireva, na vyāvṛttiḥ .
atha anyo na bhavati, atha mā bhūdeṣa doṣa ityanyo na bhavatīti tasyāpyanyākhyasyārthasya
anyavyāvṛttireva anyo na bhavati iti syāt svarūpam . tataḥ kim ? tato'pi praśnāvyavasthā,
so'pi yo'nyo na bhavatītyucyamāno'rthaḥ kiṃ sa eva bhavati, uta anyo na bhavati ? iti pṛcchyase tvam .
tatra yadi sa eva bhavatīti brūyāstvaṃ pūrvavad vidhirarthaḥ . athānyo na bhavati so'pi anyastathā praṣṭavyo
yo'nyo na bhavatītyucyate tato'pyanyaḥ praṣṭavya iti praśnānavasthā . kasmāt ? sarvatrāsyākṣepasya tulyatvāduktavat . kiñcānyat, anyatvasya cobhayaviṣayatvāt, anya iti sa ucyate'nyāpekṣayā so'pi
etadapekṣayā ayamasmādanyo'yamasmādanyaḥ iti tayordvayorapi svarūpataḥ siddhau dviṣṭhaṃ sadanyatvaṃ sidhyati .
tatastasya anyatvasya ubhayaviṣayatvāt tadagrahe ko'sāvanyaḥ ? tayoranyākhyayorvidhirūpeṇāgrahaṇe ko'sāvanyo nāma yadapohādanyāpohaḥ syāt ? kuto vā anyo na bhavati iti ucyate yato'syānyasyānyatvaṃ sidhyet ? yato'nyo yo'nyaḥ ityetaddviṣṭhatvādanyatvasya nirdhāryametadanyatvam, nānyathā nirdhārayituṃ
śakyamityabhiprāyaḥ .


evaṃ tu na sa kaścidartho bhavitā . ubhayato'pyabhāvaprasaṅgāt svārthasyāṃśo'pi
na dṛśyata eva . anyo na bhavati ityucyamāne ubhayato'pyabhāvādanyavyāvṛtterabhavanaparamārthatvādabhūtasvānyatvād vandhyāputravadaviṣaya eva . sa ca nibandhanamanyāpohasya syāt .
athocyeta--anyo'pyananyo na bhavati . yadyanya ityananyo na bhavati
tato'nyasyaivānuvadanāt ko'sāvanyo'nanyo nāma anyānyatvatadananyatvātulyaḥ
śabdārthaḥ ? anyaśabdārthasya ca ananyaśabdārthād bhinnatve'nya ityananyo na bhavatītyapohārthaḥ syāt, atulye'nyasminnavṛtteḥ .

evaṃ tvityādi . itthamuktanyāyena na sa kaścidartho bhavitā na kadācit tādṛgvidho bhavati,
anyo'pyanyo na bhavati so'pi sa na bhavatīti ubhayato'pyabhāvaprasaṅgāt svārthasyāṃśo'pi
gandho'pi na dṛśyata eveti .
asyārthasya bhāvanā --anyo na bhavati ityucyamāne kiṃ sampravṛttam ? ubhayato'pi na
bhavati, na bhavati ityanyasya vyāvṛttireva, na kaścid vidhigandho'pītyato'nyavyāvṛtteḥ hetoḥ abhavanameva paramārthaḥ, tatparamārthatvādātmānyatvābhāvaḥ . tataśca abhūtasvānyatvād vandhyāputravadaviṣaya
eva, na hi vandhyāputrādirabhāvaḥ śabdārtho bhavitumarhati . sa ca abhāvaste'nyāpohasya nibandhanaṃ prāptaḥ .
tataścāpratipattireva syācchabdārthasya, atyantābhāvanibandhanatvāt, vandhyāputrāpratipattivat . evaṃ tāvad
yadi sa eva bhavati, anyo na bhavati iti ca vikalpayorvidhivādaprasaṅgo'nyāpohanairmūlyaṃ coktau doṣau .
atha taddoṣadvayaparihārārtham athocyeta--anyo'pyananyo na bhavati, anya iti na sa eva bhavati
nāpyanyo na bhavati, kiṃ tarhi ? tato'nyasmādanyo'nanyo na bhavati, anyāpohaśabdārthavyāpitvād
vyāvṛttyaiva gamayati, ato na vidhiprasaṅgo nābhāvamātratā veti . atrocyate --yadyanya iti ananyo
na bhavati tato'nyasyaiva anuvadanādityādi yāvadatulye'nyasminnavṛtterityuttarapakṣaḥ . kimuktaṃ
bhavati ? yo'yamanyaḥ so'nya eva san anyaḥ ucyate, sa evānanya eva, svayameva bhavati paramanapekṣyetyarthaḥ .
tataḥ kim ? tato yo'sāvananyo nāma so'nya eva, sa evānyākhyaḥ anyaḥ san ananyaḥ ityuktaṃ bhavati .
tasmāt tasyaiva anyatvasya ananyaśabdenāpi anuvadanāt ko'sāvanyaḥ pṛthak tato'nyasmādananyo nāma ?
nāstītyarthaḥ . yadi syāt parāpekṣaḥ syāditi nirūpayati --anyānyatva-tadananyatvātulyaḥ śabdārtha
iti, anyasmādanyaḥ anyānyaḥ, tadbhāvo'nyānyatvam, tasmād bhinnena ananyatvenātulyo'nyānyatvāt
ko'sau anyānyatva-tadananyatvātulyaḥ śabdārthaḥ ? yathā vaidharmyeṇa ghaṭaḥ ityukte ghaṭānyānya-tadananyātulyo


yo'sau tadatattvātulyaḥ sa ātmānyatvānyaḥ san anyaḥ ityucyate .
atulyaṃ hi ghaṭasyānyatvaṃ paṭādasmādanyasmāt . na hi ghaṭasya paṭāditarānyatvavadanyatvam, paṭasya vā ghaṭādanyatvaṃ ghaṭānyatvavat . yathoktadviṣṭhatvatulyatāyāmapi tata
evātmānanyatvaṃ tattvam . na hi ghaṭasya tasmādeva ghaṭāt paṭānanyatvavadananyatvam .
nanvevaṃ so'pi anyasmādanya eva bhavannanyaḥ sannananyo bhavati . tadananyatvaṃ
tattvamapohamāno'nyāpohastadapoha eva bhavatīti svavacanādyaśeṣapakṣavirodhāpattiḥ .
dṛśyate paṭādirapohyo ghaṭaśabdena na tatheha kaścidananyaśabdena bhinno'nanyo'sti yato'syānyasyānyānyasmād bhinnasya paṭavadavṛttiḥ syāt, anyonyāpekṣatvādanyatvasya, sa ca nāstīttham . kiñcānyat—
anyaśabdārthasya cetyādi anyāpohe nyāyaṃ darśayati . yadā cānyaśabdārthādananyaśabdārtho bhinno
bhavati tasmāccānyaśabdārthastadā anyaḥ ityukte ananyo na bhavati ityapohārtho vidherbhinnaḥ syāt .
kiṃ kāraṇam ? atulye'nyasminnavṛtterghaṭapaṭavat . na tu asti, anyasyaivānyasyānanyatvāt . tasmāt
svārthāpoha eva syāt .
itara āha--syādetadevaṃ yadyanya evānyatve sthito'nya ucyeta parāpekṣānyatvāt ananyaḥ sa evānya
iti . kiṃ tarhi ? svāpekṣānyatva eva anyaḥ ityucyate . tadbhāvayitukāma āha --yo'sāvityādi yāvad
ghaṭāt paṭānanyatvavadananyatvamiti . yo'sau tasya anyasya atadbhāvena atattvenātulya ātmīyena sa
svato'nyasmādevānyasmādātmānyatvānyaḥ ātmānyatvānyaḥ san anyaḥ ityucyate . nidarśanam --atulyaṃ hi
ghaṭasyānyatvaṃ paṭādasmādanyasmāt, na hi ghaṭasyetyādinā ghaṭānyatvasya paṭānyatvenāsaṅkaraṃ darśayati yāvaditarānyatvavadanyatvam, paṭasya vetyādinā paṭānyatvasya ghaṭānyatvāsaṅkaraṃ yāvad ghaṭānyatvavaditi
bhāvitārtham . eṣa dṛṣṭāntaḥ .
ayamarthopanayaḥ --yathoktadviṣṭhatvatulyatāyāmapītyādi . tvaduktā taddviṣṭhatvādanyatāparasparāpekṣatā, tasyāṃ tulyāyāmapītaretarāpekṣānyatāyāṃ tata eva svata evātmano'nanyatvaṃ tattvam, sa
eva ghaṭo'nanyaḥ . śeṣaḥ pūrveṇa tulyo'nyatvabhāvanāgranthenāsaṅkarapradarśanagranthaḥ . tasmādanyatvamapi svata eva
ananyatvamapi tatheti vyavasthite bhavatyanyāpoha iti .
atrocyante tava doṣāḥ --nanvevamityādi yāvat svavacanādyaśeṣapakṣavirodhāpattiriti . nanu
ityatrānujñāpayati param . nanvitthaṃ so'pi yo'nyaḥ anyasmādanyasvarūpāt svata eva siddhānyatvādanyākhyādarthādanya eva bhavannanyaḥ sannananyo bhavati sa eva bhavati . tasya anyasya svātmani vyavasthitasya tadananyatvaṃ

anyāpoha iti cānanyāpoho na bhavatītyapi na parihāra eva, anyāpoha
ityananyābhāvāpoho na bhavatīti yato'rthāntarāpohena svārthāpohe vṛttyārthe'nyaviśiṣṭo'pohaḥ . yathā apoha ityanapoho na bhavati tathānyaviśeṣaṇāpoha-
tattvamātmatvamapohamāno'nyāpohastadapoha eva bhavati svāpoha eva nānyāpohastvadiṣṭaḥ parāpoha ityarthaḥ .
itītthaṃ svavacanavirodhaḥ anyāpohaḥ iti vacanāt . tathābhyupagamādabhyupagamavirodhaḥ . lokavirodhaścetthaṃ
loke dṛṣṭatvāt svārthapratīteḥ . tathā pratyakṣadarśanāt pratyakṣavirodhaḥ . anumānavirodhaścaivamanumānāt .
ityaśeṣāḥ pakṣadoṣā āpannāḥ . vidhivādāpattiścaivamiti . evaṃ tāvad vastuno lakṣaṇānusāreṇa dūṣaṇamuktam .
syānmatam--anyāpohaśabdārthānusāracchāyāmātreṇa pariharāmīti . tadyathā --anyāpoha iti ca
ananyāpoho na bhavatīti, anyaviśeṣaṇaviśiṣṭāpohasya ananyaviśeṣaṇaviśiṣṭāpohaḥ pratipakṣaḥ, sa na
bhavatītyarthaḥ . sa cānyo'nyasmāt . ato'nyāpoha evātrāpīti .
atrocyate --ityapi na parihāra eva . kasmāt ? anyāpoha iti ananyābhāvāpoho na
bhavatīti yataḥ arthāntarāpohena svārthāpohe vṛttyārthe'nyaviśiṣṭo'poha iti . kimuktaṃ bhavati ?
ananyasyābhāvo'nyaḥ anyasya vā'bhāvo'nanyaḥ pratipakṣaḥ . tadvadapohasyānapohaḥ pratipakṣaḥ anapohasyāpoha
iti bhavati . taṃ dṛṣṭāntatvena nyāyaṃ darśayati --yathā apoha ityanapoho na bhavatīti, tathānyaviśeṣaṇā-
pohapradarśanārthamityādi dārṣṭāntikam . kimuktaṃ bhavati ? yathā apohaḥ ityukte anapoho na bhavati iti
padārthe dviḥpratiṣedhaprakṛtyāpādanādapoha evārtho bhavati tathā anyaviśeṣaṇaviśiṣṭasyāpohasya pradarśanārtham
anyāpohaḥ ityukte'nyasyābhāvo'nanyaḥ, so'rtho'syeti anyābhāvārtho'nyaśabdaḥ, tadbhāvo'nyābhāvārthānyaśabdatā, satyāṃ ca tasyāmanyābhāvārthānyaśabdatāyām anyāpohaḥ ityananyābhāvasyānanyāpohasya
tadvyāvṛtteḥ apoho na bhavati ityeṣo'rthaḥ saṃvṛttaḥ . tasya cedananyābhāvasyānanyasyāpoho na bhavati na
tarhi ananyānapoho na bhavati tatpratipakṣatvādanyānapohasyeti yathā viśeṣyavipakṣavyāvṛttistatheha etasmin
anyo na bhavati ityanyaśabdārthe tvadīye anyāpohaḥ ityananyābhāvasyāpoho na bhavati,
svasyānanyasyābhāvo'nyo'nanyābhāvaḥ, tasyāpoho na bhavatītyanyāpoha eva na bhavati, ananyāpohaḥ svāpoha
evetyananyābhāvārthaḥ . sa cāniṣṭaste śabdānusāreṇāpi doṣaḥ prāptaḥ . syānmatam--anyasyaivāpoho nānanyasya
ityavadhāraṇādadoṣa iti . tacca na, yasmāt tatrāpi ko'nyaḥ ? ko'nanyaḥ ? ko'pohaḥ ? ko'napohaḥ ? iti
vicāraṇāyāmananyābhāva eva uktavadanavadhāraṇāt anyasyaiva nānanyasya iti vidhivādāpatteḥ ananyasyāpoha
eva nānapohaḥ iti svasyāpohānapohābhyāmavadhāraṇānavadhāraṇābhyāṃ vidhipratiṣedhādanyānanyavicāre ca

pradarśanārthamanyāpoha ityukte'nyābhāvārthānyaśabdatāyām anyāpohaḥ ityananyābhāvasyāpoho na bhavati . ananyāpohaḥ svāpoha eva .
evaṃ prakrame'pi ca na sa kaścidartho bhaviteti svārthasyāṃśo'pi na dṛśyata eva .
ananyo na bhavati ityucyamāne ubhayato'pyabhāvādananyavyāvṛtterabhavanaparamārthatvādabhūtasvānanyatvād vandhyāputravadaviṣaya eva . sa ca nibandhanamanyāpohasya syāt .
yeṣāmapi cārthāntarāṇāmapohena svārthābhidhānaṃ tatra yat tadarthāntaraṃ tat kiṃ
bhavadevāpohyata utābhavat ? yadi tāvad bhavadarthāntaraṃ bhavati tatastacchabdotpādyavijñānaviṣaye'vyāvṛttyā siddhe vidhivṛttaikagatigurutarapratipattyātmake bahutaraviṣaye
vidhivāde pratipanne kimapohena punaḥ kriyate, arthapratītervṛttatvāt . tadā hyarthāpattyā
vidhiprasaṅgāt sarvathānyāpohe nairmūlyamityayamapi na niḥsaraṇopāyaḥ . sthitametat --ananyābhāvasya apoho
na bhavatīti yato'rthāntarāpohena svārthābhidhāne na syāt .
evaṃ prakrame'pi cetyādi . evamāpāditaśabdārthanyāye'pi ca na sa kaścidityādināpohanairmūlyamāpādayannupasaṃharati pūrvānyavikalpadūṣāvad viparyayeṇānanyavikalpadūṣaṇaṃ yāvadabhūtasvānanyatvād vandhyāputravadaviṣaya eva, sa ca nibandhanamanyāpohasya syāditi gatārtham .
yeṣāmapi cārthāntarāṇāmityādi . yadapyuktam arthāntarāpohena svārthābhidhāne iti, atra
arthāntarāṇi arthebhyo'nyāni teṣāmarthāntarāṇāṃ madhye yat tadarthāntaraṃ so'rthādanyo'rthaḥ tat kim ? iti
pūrvavad vikalpadvayam . bhavadevārthāntaramapohyata utābhavat ? iti praśnaḥ . yadi tāvadityādi prathamavikalpe dūṣaṇam, sa eva bhavannartho'rthāntaratve sthitaḥ sa bhavatīti cediṣṭastacchabdotpādyavijñānaviṣayaḥ,
tasya viṣayasya siddhatvāt, tasminnavyāvṛttyā siddhe sā ca pratipattirasmadiṣṭāyā vidhivṛttaikagaterlaghīyasyā
ekārthaviṣayāyā garīyasī teṣāmarthānāṃ bhūyasāṃ pratipattiḥ, sa ca vidhivāda eva bhūyorthaviṣayo garīyaḥpratipattyātmakaśca, tasmiṃśca vidhivṛttaikagatigurutarapratipattyātmake bahutaraviṣaye vidhivāde pratipanne
kimapohena punaḥ kriyate, sarvārthaviṣayasya sa eva iti vidhipratipatteḥ prāgeva vṛttatvāt . tvameva hi
bahutarārthaviṣayaśabdavidhivādī saṃvṛtto'nantārthaśabdavādī cetyataḥ kimapohakalpanayā kriyate ? tadā hyarthāpattyetyādi . svārthaśca vivakṣito'rthaḥ ye cānye'rthā arthāntarāṇi, tadetadubhayaṃ svata eva siddhātmasvabhāvaṃ
vidhinaiva . yat punaratra san ghaṭaḥ ityukte sat ityanugamasāmānyajñānam asannaghaṭaśca na bhavati iti
vyāvṛttisāmānyajñānaṃ ca, tadubhayamarthāpattyā yadi bhavati bhavatu guḍamādhuryavadupasarjanīkṛtātmasvarūpam, ko

svārthārthāntarāṇāṃ tattvaṃ svataḥ siddhamityanugamasāmānyajñānaṃ vyāvṛttisāmānyajñānaṃ
ca yadi bhavati bhavatu, asatyopādhisatyaśabdārthatvāt .
athārthāntaraṃ na bhavati tato'navasthā praśnasya . arthāntarasya cobhayaviṣayatvāt
 tadagrahe kimidamarthāntaram ? kuto vārthāntaraṃ na bhavatītyucyate ?
evaṃ tu na sa kaścidartho bhavitā . ubhayato'pyabhāvaprasaṅgāt svārthasyāṃśo'pi
na dṛśyata eva . arthāntaraṃ na bhavatītyucyamāne ubhayato'pyabhāvādarthāntaravyāvṛtterabhavanaparamārthatvādabhūtasvārthāntaratvād vandhyāputravadaviṣaya eva .  tacca nibandhanamanyāpohasya syāt .
athocyeta--arthāntaramapyanarthāntaraṃ na bhavati . yadyanarthāntaraṃ na bhavati
tato'rthāntaratvasyaivānuvadanāt ko'sāvarthāntarārthāntaratvatadanarthāntaratvātulyaḥ
śabdārthaḥ ? arthāntaraśabdārthasya cānarthāntaraśabdārthād bhinnatve'rthāntaramityanarthāntaraṃ
na bhavatītyapohārthaḥ syāt atulye'nyasminnavṛtteḥ .
yo'sau tadatattvātulyaḥ sa ātmānyatvānyaḥ san arthāntaram ityucyate .
atulyaṃ hi ghaṭasyārthāntaratvaṃ paṭādasmādarthāntarāt . na hi ghaṭasya paṭāditarārthāntaratvavadarthāntaratvam, paṭasya vā ghaṭādarthāntaratvaṃ ghaṭārthāntaratvavat . yathoktadviṣṭhatvatulyatāyāmapi tata eva ātmānarthāntaratvaṃ tattvam . na hi paṭasya tasmādeva paṭād
ghaṭānarthāntaratvavadanarthāntaratvam .
nanvevaṃ tadapyarthāntarādarthāntaram  eva bhavadarthāntaraṃ sadanarthāntaraṃ bhavati .
vārayati ? asatyopādhisatyaśabdārthatvāt pūrvavat . evaṃ tāvad bhavadarthāntaraṃ ced bhavati tata
ukto doṣaḥ .
athārthāntaraṃ na bhavatīti manyase tato'navasthā praśnasya pūrvavyākhyātānyaśabdārthapraśnānavasthānavat . arthāntarasya cobhayaviṣayatvādityādi śeṣam anyatvasya cobhayaviṣayatvāt ityādinā tulyaṃ
yāvat tacca nibandhanamanyāpohasya syāditi .
athocyetetyādi yāvad na bhavatīti pūrvavadeva pūrvapakṣaḥ . uttarapakṣo'pi yadyanarthāntaramityādi
tathaiva yāvadatulye'nyasminnavṛtteriti .
yo'sau tadatattvātulya ityādi pūrvavadeva pūrvapakṣaḥ yāvat tasmādeva paṭād ghaṭānarthāntaravadanarthāntaratvamiti . tatrottarapakṣo nanvevaṃ tadapyarthāntarādarthāntaramityādi yāvadaśeṣapakṣavirodhāpatti

tadanarthāntaratvaṃ tattvamapohamāno'rthāntarāpohastadapoha eva bhavatīti  svavacanādyaśeṣapakṣavirodhāpattiḥ . aparihārastu tulyākṣara eva .
evaṃ tu prakrame na sa kaścidartho bhavitā ubhayato'pyabhāvaprasaṅgādarthāntarasvārthasyāṃśo'pi dṛśyate na sa kaścit . kutaḥ svārthasyāṃśe'pi darśanamiṣṭaṃ tvayā ?
ubhayato'pyabhāvādanyavyāvṛtterabhavanaparamārthatvādabhūtasvānyatvād vandhyāputravadaviṣaya eva . sa ca nibandhanamanyāpohasya syāt .
tadabhāve'nyaśabdārthārthāntaraśabdārthāpohaśabdārthasvārthaśabdārthanairmūlyādanvayavyatirekanairmūlyam, tannairmūlyādanyāpohārthanairmūlyam . tataḥ svārthasyāṃśe'pyadarśanāt
kva so'nvayaḥ ? ke cānye'nantāstadbhedāḥ ? ekasminnapi hi śrutisambandhābhāva eva
svārthābhāvasyoktatvāt . kleśenāpi mahatā na śakyaḥ sambandha itthamāpādayitum .
ato'laṃ sambandhasaukaryeṇa vāṅmātrasāreṇa .
ritīṣadakṣaraviparyāsena gatārthaḥ . aparihārastu tulyākṣara eveti . atra arthāntarāpoha ityanarthāntarāpoho na bhavati iti pūrvavat pareṇa parihāre'bhihite ityapi na parihāra eva anyāpoha ityananyābhāvāpoho na bhavatīti yataḥ ityādiḥ sa eva grantho'trāpi tulyārtha iti na viśeṣya likhyate tathā tu draṣṭavya
ityatidiśyate .
evaṃ tu prakrame na sa ityādiḥ sa eva granthastulyārtho yāvadanyāpohasya syāditi . viśeṣastu
arthāntarasvārthasyāṃśo'pi dṛśyate na sa kaścit, kutaḥ svārthasyāṃ'śe'pi darśanamiṣṭaṃ tvayeti .
taditthaṃ pratipāditamanyāpohārthanairmūlyamupasaṃhriyate --tadabhāve'nyaśabdārthetyādinā . nānyaśabdārthaḥ,
nārthāntaraśabdārthaḥ, nāpohaśabdārthaḥ, na svārthaśabdārthaḥ iti prasaṅgānuprasaṅgāgatānāmeṣāṃ śabdārthānāṃ
nairmūlyam, tannirmūlatvādanvayavyatirekayornairmūlyam, tannairmūlyādanyāpohārthanairmūlyam . yadbalāt tvayocyate —
anvayavyatirekau hi śabdārthasyābhidhāne dvāram, tau ca tulyātulyayorvṛttyavṛttī iti, tayorabhāvādapohārthanairmūlyaṃ svārthasya ca tvadiṣṭasyoktatvāt .
tataḥ svārthasyāṃśe'pyadarśanāt kva so'nvayaḥ ? ke cānye'nantāstadbhedāḥ ? tadabhāvāt
kimānantyena kalpitena yasmādekasminnapi śrutisambandhābhāva eva, svārthābhāvasyoktatvāt . tataśca yat tvayā
kalpyate--svārthasyāṃśe'pi darśanācchruteḥ sambandhasaukaryam pra॰ samu॰, kleśenāpi mahatā na śakyaḥ
sambandha itthamāpādayitum, ato'laṃ sambandhasaukaryeṇa vāṅmātrasāreṇa mahatāpi kleśena durupapādena, tyajyatā

āstāṃ te'vyabhicāritā . yattūktaṃ tvayā--vyabhicārataḥ pra॰ samu॰ 5 . 2 iti .
tatra vidhivāde tadatadātmakasaṃśayajñānasya prāptatvāt kimiva na prāptam ?
atra tūktanyāyena saṃśayādi anāspadam . tadatadbhāvātmakabhāvābhāvātmakaśabdārthatvādasvārthatvādanvayavyatirekaviṣayatvāsatvāt .
athavā--adṛṣṭeranyaśabdārthe svārthasyāṃśe'pyadarśanāt .śruteḥ sambandhadauṣkaryaṃ na nāsti vyabhicāritā ॥
tasya vyākhyā tvanmatavadeva . yathoktam--vṛkṣaśabdasyāvṛkṣa śabdasya vā svābhidheyeṣu
mityarthaḥ . evam--anyāpohārthanairmūlyāt svārthasyāṃśe'pyadarśanāt . āstāṃ te śabdasambandhaḥ ityanena
pādatrayeṇa ślokasya adṛṣṭeranyaśabdārthe svārthasyāṃśe'pi  darśanāt . śruteḥ sambandhasaukaryam ityetat
pādatrayaṃ dūṣitam .
caturthapādena yat tvayoktaṃ na cāsti vyabhicāritā iti sā tāvadāstāṃ svapakṣagatāpohavādinastavāvyabhicāritā viprakṛṣṭatvāt . bhedapakṣe saṃśayadoṣāpādanārthaṃ yattūktaṃ tvayā--vyabhicārata iti,
sacchabdo hi yathā dravye vartate tathā ghaṭādiṣvapīti vyabhicārāt saṃśayaḥ syāt, nābhidhānam
pra॰ samu॰ vṛ॰ iti . atra brūmaḥ --tatra vidhivāde sa cāsaśca vidheya-vyāvartyau bhāvau, tayostasyātasya ca bhāvasya sambhavo yasyātmā tad bhavati tadatadātmakaṃ saṃśayajñānam, tasya saṃśayajñānasya prāpta-
tvāt kimiva na prāptamabhidhānaṃ niścayo viparyayo vā'nadhyavasāyo vā ? sarvaṃ prāptamityarthaḥ . tat sarvaṃ
vidhivāda eva ghaṭate .
atra tūktanyāyena anyāpohārthanairmūlyāt svārthāṃśasyāpyadarśanāt tvatpakṣe saṃśayādyanāspadam,
ādigrahaṇād viparyayā-'nadhyavasāya-nirṇayā apyanāspadā nirviṣayā ityarthaḥ . kasmāt ? tadatadbhāvātmakabhāvābhāvātmakaśabdārthatvāt, sa cāsaśca bhavan bhāvo bhavati ityuktamasmābhiḥ, tasyābhāva ātmā
yasya śabdārthasya tvadabhimatasya, tasya bhāvāt tadatadbhāvātmakabhāvābhāvātmakaśabdārthatvāt . tadvyaktiḥ—
asvārthatvāt, na bhavati na bhavati ityubhayato'pi abhāvaviṣayatvāt . tadvyaktiḥ --anvayavyatirekaviṣayatvāsattvāditi, saṃśayaviparyayāvapi nirviṣayau vidhyarthābhāvāt, anadhyavasāyo'pi svārthabhāvātmakasyādhyavasāyasya paryudāsenā'nadhyavasāyo'dhyavasāyādanya iti bhavati, ubhayato'pyabhāve kuto'nadhyavasāyaḥ
nirviṣayatvāt khapuṣpavat ? iti .
athavetyādi pāṭhāntaram . pūrvārddhaṃ tadeva . tasya vyākhyā--tvanmatavadeva, adarśanādanyaśabdārthe
iti prathamapādārthastvadvyākhyāta eva, svārthasya cāṃśe'pyadarśanāt tvanmatavadeveti dvitīyapādārthaḥ .


sarvatra  darśane nāsti sambhavaḥ, nāpi sarvatra liṅgini sarvaliṅgasya sambhavo'gnidhūmādivat . yadyapi
kvacidasti ḍitthādiṣu sambhavastathāpi na taddvāreṇānumānam, sarvātmanā'pratīteḥ . guṇasamudāyo hi
ḍitthākhyo'rthaḥ . na ca sarve kāṇakuṇṭādayo guṇāstasya ḍitthaśabdād gamyante . tasmāt taddvāreṇānumānāsambhavaḥ   . anena yadapi tadekadeśe darśanamiṣṭaṃ svārthāṃśe tadapyadarśanamevetyuktaṃ bhavati sarvātmasvadarśanāt .
anvayānuktyudāhṛteḥ vyāvṛttyā ḍitthārthagaterudāharaṇametaditi cet, na,
tatpratipattinirmūlatvāt anavagataparyudāsakasvārthatvāt, avidite devadatte na bhavatyadevadattaḥ iti vacanavat .
evaṃ ca śabdasyārthābhāvād yaḥ sambandhāśakyatvaṃ doṣaḥ pūrvamuktaḥ sa ihāpi .
iti śruteḥ sambandhadauṣkaryam .

taṃ bhāvayati --yathoktamityādi ṭīkāgrantha eva . vṛkṣaśabdasyāvṛkṣetyādi yāvad darśane nāsti
sambhavaḥ, nāpi sarvatra liṅginītyādi śabdasyānumānatvāt sarvatrānumeye darśanāsambhavo'pi ayoguḍāṅgārāgnyādyanumeye dhūmādiliṅgādarśanavaditi . atra paro brūyāt--nanu ḍitthādisvābhidheye sarvatra darśanamiti,
atra tvayottaraṃ yaduktam --yadyapi kvacidityādi sa eva ṭīkāgrantho yāvadanumānāsambhava iti vayaṃ
tvanmatādeva brūmaḥ . anenottaravacanena tvadīyena yadapi tadekadeśe darśanamiṣṭaṃ svārthāṃśe tadapyadarśanamevetyuktaṃ
bhavati kāṇa-kuṇṭādayaḥ sarve guṇāstasya guṇasamudāyātmakasya na gamyante iti vacanāt sarvātmasvadarśanācchabdasya sarvātmanā'pratīterudāharaṇe'bhihitatvādadarśanaṃ svārthāṃśe'pi samarthitam . tata eva cānumānāsambhava ityucyate'smābhiḥ, kvacidadarśanāditi .
atra brūyāstvam --anvayānuyuktyudāhṛterityādi yāvadetaditi cediti . etaduktaṃ bhavati--'ḍitthaḥ
ityapi aḍittho na bhavati iti vyāvṛttyā ḍitthārthagateranvayābhāvādeva ḍitthodāharaṇamiti . etacca na,
tatpratipattinirmūlatvāt, naitadaḍitthavyudāsamātramupapadyate pratipatterabhāvaprasaṅgāt na bhavati na bhavati
ityubhayato'pi abhāvamātratvāt, pratipattinirmūlatvaṃ kasmāt ? anavagataparyudāsakasvārthatvāt, anavagataḥ paryudāso yasya svārthasya so'navagataparyudāsakasvārthaḥ, tadbhāvādanavagataparyudāsakasvārthakatvād nāsti
pratipatterbījam . dṛṣṭāntaḥ--avidite devadatte na bhavati adevadattaḥ iti vacanamapratipattereva kāraṇaṃ nirmūlatvāt tathaitaditi .
tadbhāvayati --evaṃ ca śabdasyetyādi yāvat sa ihāpīti . yathā pūrvamuktam --āstāṃ te śabdasambandhaḥ, arthābhāvāt' iti sambandhāśakyatvaṃ doṣaḥ sa eva . tato'nyasya cārthasyābhāvādalabdhātmake'rthadvaye
śabdasya kena sahāvinābhāvaḥ sambandhaḥ syāt ? iti śruteḥ sambandhadauṣkaryam .


yaḥ sa vṛkṣaśabdastaditaro vā tasya tenārthena na śakyate sambandhaḥ kartum, tena
sahātyantamadṛṣṭatvāt, śrāvaṇatvanityānityatvavat . na ca sambandhadvāraṃ muktvā śabdasya
liṅgasya vā svārthakhyāpanaśaktirasti . sa ca sambandho nāsti uktavat .
ata eva na nāsti vyabhicāritā, asādhāraṇadharmatvāt . yo hyasādhāraṇaḥ pakṣadharmaḥ
sa yāvatā bhedena sarvasaṅgrahastatra saṃśayahetuḥ tadvatā tatsaṅgrahādekāntavyāvṛtteśca pra॰ samu॰ vṛ॰ ? .

tadupasaṃhṛtya pratijñāyate --yaḥ sa vṛkṣaśabdo yasya sa vṛkṣo'rthaḥ taditaro vetyavṛkṣaśabdāvṛkṣārthayoḥ
sambandho vṛkṣaśabdārthayoḥ pratipattyarthaḥ, tasya śabdasya tenārthena lokaprasiddhena vā tvadabhiprāyānna śakyate
sambandhaḥ kartumiti pakṣaḥ, tena sahātyantamadṛṣṭatvāt śrāvaṇatvanityānityatvavaditi gatārthaṃ sādhanam .
na ca sambandhadvāraṃ muktvā śabdasya liṅgasya vā svārthakhyāpanaśaktirastīti tvayaivokto'yaṃ nyāya
iti darśayati . sa ca sambandho nāsti uktavat, uktaṃ sambandhadauṣkaryam .
ata evetyādi . etasmādeva sambandhadauṣkaryād yaduktaṃ tvayā bhedābhidhānapakṣe doṣajātaṃ vyabhibhicāraḥ, so'pohapakṣe na cāsti vyabhicāritādoṣaḥ, bhedānabhidhānāditi . tadapi na bhavati, na nāsti
vyabhicāritā astyeva sambandhadauṣkaryasyoktatvāt na nāsti astyeva vyabhicāritādoṣa iti

idamapi cātra anvayavyatirekau śabdasyārthābhidhāne dvāram ityuktvā punaranvayasya
nirākaraṇaṃ tat kenābhiprāyeṇeti na vidmo yadanvayaviṣaya ekadeśe nirūpyate tvayā
vṛkṣa ityavṛkṣo na bhavatītyavṛkṣavyudāsena .
nanvevaṃ... ... ...kvāsāvanvaya iti sarvavṛkṣārthadarśanāsambhavāt .
liṅgyekadeśasambhaviliṅgavattu na svārthāṃśamātre sambhavati pratyakṣavṛkṣamūlādibhedānantye sambandhāśakyatve pratipattyabhāvāt .
avṛkṣavyavacchinnasyāpi svārthasya nānumānāya nābhidhānāya syād vṛkṣaśabdaḥ,
pakṣaḥ . asādhāraṇadharmatvāditi hetuḥ . asādhāraṇadharmatvaṃ sapakṣāsapakṣayoradṛṣṭatvāt tad vyācaṣṭe --yo
hyasādhāraṇaḥ pakṣadharma ityādi yāvadekāntavyāvṛtteśceti tadvyākhyayā gatārtham .
kiñcānyat --idamapi cātretyādi . anvayasya nirmūlanītatvād yad anvaya-vyatirekau śabdasyārthābhidhāne dvāram ityuktvā punaranvayasya nirākaraṇaṃ tad bhavataḥ kenābhiprāyeṇeti na vidmaḥ . kimajñānād
asmadbuddhiparibhavād ihaparalokābhyāmayaśasaścābhīrutvāt ? iti . katamadanvayanirākaraṇamiti cet, ucyate —
yadanvayaviṣaya ekadeśe nirūpyate tvayā vṛkṣa ityavṛkṣo na bhavatītyavṛkṣavyudāsena .
kathaṃ punaranenānvayo nirākriyata iti ced brūmaḥ --nanvevamityādi yāvat kvāsāvanvaya iti iti
bhāvanā gatārthā . tatra kāraṇamāha --sarvavṛkṣārthadarśanāsambhavāt, bhedānantyāccāsambhava uktaḥ . svārthadeśavyāpyanvayo nāstīti cokto guṇasamudāyamātratvāt guṇabhūteṣu cāvayaveṣvasattvaṃ darśanasyoktaṃ tvayaiva .
tasmādanvayābhāve'numānānumeyasambandhābhāvādanumānānupapattivadabhidhānābhidheyabhāvasyānupapattiriti .
syānmatam--liṅgyekadeśasambhaviliṅgavadabhidheyaikadeśasambhavyabhidhānadarśanādastyanvayo'bhidhānaṃ ceti .
atrocyate tadapyabhyupetya --liṅgyekadeśetyādi . liṅgināmagnīnāmekadeśe'gnāvekasmin sambhavato dhūmasya
liṅgasyāgnergamakatvavat tu na svārthāṃśamātre sambhavatīti śabdādabhidheyapratipattirna bhavitumarhati . pratyakṣavṛkṣetyādi, ayaṃ vṛkṣaḥ iti pratyakṣasyāpi mūlādimataḥ sākṣādupalabhyamānasya saṃjñāvyutpattikāle sambandhakaraṇaṃ nāsti . śiṃśapādibhedānantye jātiśabdasya bhedairanantaiḥ sambandhāśakyatve pratipattyabhāvavadekāṃśe'pi
svārthākhye mūlādi-koṭarādi-hrasva-dīrgha-tanu-viśālādibhedānantye sambandhāśakyatvaṃ kvacidadṛṣṭatvāt, kimaṅga
punaratyantaparokṣasvargādiśabdasvārthāṃśamātre'pi tadvadevāpratipatteḥ ? no ced dhavakhadirādyanantabhedābhidhānaṃ
vṛkṣaśabdasya syādadṛṣṭasvārthāṃśatvāt .
atrāniṣṭāpādanasādhanam --avṛkṣavyavacchinnasyāpi svārthasya nānumānāya nābhidhānāya syād
vṛkṣaśabdaḥ na prabhavatītyarthaḥ . tadekadeśavartitvāt, svārthasya dharmiṇaḥ pakṣasyānumeyasya abhidheyasya ekadeśe vartituṃ śīlamasya dharmaḥ sādhu vā vṛttirasyeti tadekadeśavartī . kimuktaṃ bhavati ? avyāpipakṣadharmatvāt

tadekadeśavartitvādavyāpipakṣadharmatvāt, avanaspativyavacchinnacaitanyasādhanārthasvāpavat . aśeṣapakṣāvyāpi... ... ....
svāpodāharaṇanirapekṣādṛṣṭadeśavartitvābhyupagame tvatulye'pi vṛttiprasaṅgaḥ .
tasmādeva vānantyādakṛtasambandhajātiśabdabhedavācitve'pyadoṣaḥ, tadarthāṃśe'dṛṣṭa-
samastānumeyāvṛttitvādityarthaḥ . avanaspativyavacchinnacaitanyasādhanārthasvāpavat, yathā sacetanā
vanaspatayaḥ iti pratijñāyāṃ svāpāt iti heturdharmiṇo vanaspaterekadeśe śirīṣādau vartamāno'pi tālādiṣu
avartamāno na caitanyānumānāya prabhavati avyāpitvāt, tathā vṛkṣaśabdo'pi avṛkṣavyāvṛttyartho vṛkṣasvārthāṃśavṛttirnānumānāya nābhidhānāya prabhavati . etat punaḥ svārthāṃśavṛttyabhyupagatyā'niṣṭāpādanam . naiva vṛttirasti ityuktameva, vakṣyāmaśca anumānasyāpi svārthābhāvam .
syānmatam--sādhyāśeṣānityatvāvyāpiprayatnānantarīyakatvavadanumānaṃ syāt, vanaspatyavyāpisvāpavadanumānābhāsaḥ syāt ? iti sandeha iti . etacca na, aśeṣapakṣāvyāpītyādi, prayatnānantarīyakaṃ hi sapakṣaṃ
na vyāpnoti, svāpastu pakṣameva na vyāpnotīti parihāraḥ . vṛkṣaśabdo hyaśeṣamavṛkṣād vyavacchinnaṃ vṛkṣārthaṃ
nāmavṛkṣaṃ manuṣyādiṃ sthāpanāvṛkṣaṃ citrādiṃ vāsmanmatena sādhyadharmasāmānyena samānaṃ sapakṣaṃ na tu na
vyāpnoti, nāpyanumāne'tra doṣaḥ, svārthāṃśavṛttitvādavyāpipakṣadharmatvād vanaspaticaitanye svāpavadityudāhṛtam . tasmād nānumānāya syādvṛkṣaśabda iti sādhūktam . tatra kaḥ sambandhaḥ sādhyānityāvyāpiprayatnā-
nantarīyakatvānumānatvaprāpteriti .
syānmatam--uktasvāpadṛṣṭāntamanapekṣya vṛkṣaśabdo yatra na dṛṣṭastānapi svārthādanyān gamayati dṛṣṭasvārthānumānasādharmyādaṃśe dṛṣṭaśaktitvāditi . etaccāyuktam, apohye vṛttiprasaṅgāt . ata āha --svāpodāharaṇanirapekṣādṛṣṭadeśavartitvābhyupagame tu atulye'pi vṛttiprasaṅgaḥ, atulye sādhyavipakṣe vṛttiḥ syādavṛkṣe
ghaṭādau vṛkṣaśruteḥ, adṛṣṭadeśavartitvāt, mūlādimati palāśādau svārthāṃśe vā vṛttivat . tasmādeva vānantyādakṛtasambandhajātiśabdabhedavācitve'pyadoṣaḥ, tadarthāśe'dṛṣṭatvāt, adṛṣṭasvārthāṃśatvādityarthaḥ,

tvāt, apohasvārthavat . iti kuto'nvayavyatirekau kuto vā pakṣadharmatvaṃ kutastrailakṣaṇyaṃ kuto'numānatvaṃ śabdasya ?
yadi liṅgavacchabdastrilakṣaṇo'nyāpohena svārthaṃ gamayati tato vṛkṣaśabdasyāvṛkṣāvyavacchinneṣu vṛttiḥ syāt, anumānatvāt, anvayapradarśanārthaprayuktaghaṭādivat . na tu vṛkṣeṣu vṛttiḥ syāt, pakṣatvād vṛkṣāṇāṃ sapakṣaśabdārthāvacchinnārthatvāt
kṛtakasyeva nityeṣu . tasmāt tattulye nāsti vṛttiḥ śabdasya .
apohasvārthavaditi avṛkṣo na bhavati ityavṛkṣāpohasya svārtho mūlādimānanantaḥ koṭarādibhedena, tadvācitve
cādoṣo dṛṣṭa evaṃ bhedavādino'pyānantye'pi bhedānāmakṛtasambandhe'pi doṣābhāvaḥ syāt . tvanmatasvārthe'pi
vā tadvad doṣa eva syāditi kutastulyātulyayorvṛttyavṛttibhyāmanvayavyatirekau ? kuto vā śabdasyābhidheyasya
pakṣasya dharmatvaṃ liṅgavalliṅginaḥ ? kutastrailakṣaṇyam ? kuto'numānatvamiti, evaṃ ca śabdaliṅgagatapakṣāpakṣasapakṣavisaṃvāde sādharmyābhāvālliṅgaśabdayoḥ kuto'numānatvaṃ śabdasya ? iti .
tadvyākhyā --yadi liṅgavacchabda ityādi, yadi kṛtakatvādiliṅgavacchabdastrilakṣaṇo'nyāpohena
svārthaṃ gamayatīti manyase tato vṛkṣaśabdasyāvṛkṣāvyavacchinneṣu vṛkṣādabhidheyāt svārthāṃśākhyādanyatrātulye sapakṣe vṛttiḥ syāt pakṣadharmād vṛkṣaśabdādanyasyāvṛkṣaśabdādivācye tato vyavacchinne kṛtakatvānityatvāśraye ghaṭe iva vṛttiḥ syādanumānatvāt anvayadarśanārthaprayuktaghaṭādivaditi gatārtham . na
tu vṛkṣeṣu vṛttiḥ syāt, kiṃ kāraṇam ? pakṣatvād vṛkṣāṇām, pakṣa eva vṛkṣaśabdākhyasya dharmasya
dharmiṇo vṛkṣārthāḥ sapakṣādavacchinnāḥ, teṣveva na tu vṛttiḥ syāt, anumānatvādeva, tvadabhimatā'vṛkṣānnivṛttimātraṃ vṛkṣatā nānyasminnapi sādhyadharmasāmānyena samāne'rthe, atastvadabhimatyā tulyatvaṃ yeṣu sādhyād
vṛkṣād bhinneṣu arthāntareṣu teṣu vṛkṣaśabdasya vṛttirnāsti pakṣadharmābhimatasya . kasmāt ? sapakṣaśabdārthāvacchinnārthatvāt . kimiva ? kṛtakasyeva nityeṣviti . tasmāditi vaidharmyeṇa, tasmāt sapakṣābhāvāt
tattulye nāsti vṛttiḥ śabdasya, kiṃ tarhi ? tatraiva vṛttiḥ . tasmāt trailakṣaṇyābhāvād nānumānaṃ śabdaḥ .


tatraiva vṛttāvasapakṣavṛttigatadoṣāpattiḥ . hetvapavādaniyatavyavasthāniyamād
neti cet, na, pakṣasapakṣāsapakṣavyavasthāyāṃ tadvyavasthābhāvāt tadasiddhāvasiddhiḥ .
āpattyanabhyupagame tvanyāpohānyathātvaṃ sapakṣāvacchinnasyāpi sapakṣatvāt
sapakṣāpakṣepaṇakṣīṇaśakteśca pakṣāsapakṣayorviśeṣaṃ gamayituṃ nālam, sādhyanirdeśavat .

kiñcānyat, tvanmatavat tatraiva vṛttāvasapakṣavṛttigatadoṣāpattiḥ . sapakṣādanyo vā sapakṣābhāvo vā
syādasapakṣaḥ, sa ca sādhyadharmasāmānyena samāno'rthaḥ sapakṣaḥ pakṣādanyaḥ pakṣābhāvo'pakṣa evavā sapakṣaḥ .
iha tatraiva vṛkṣārthe vṛttatvāt vṛkṣaśabdastaddharmo'pi san viruddho'sādhāraṇānaikāntiko vā syāt .
hetvapavādetyādi yāvad neti cet . syānmatam--sa heturviparīto'smād viruddho'nyastvaniścitaḥ pra॰ samu॰ 3 . 22 iti lakṣaṇāt trilakṣaṇasya hetorapavādo hetvābhāso viruddho'sādhāraṇaḥ sādhāraṇo'siddho veti niyamitatvādasapakṣavṛttigatadoṣābhāvo'sya vṛkṣaśabdasyeti . etacca na, pakṣasapakṣāsapakṣavyavasthāyāṃ tadvyavasthābhāvāt, hetu-hetvābhāsavyavasthā pakṣa-sapakṣā-'sapakṣavyavasthāyāṃ siddhāyāṃ sidhyet .
tadasiddhāvasiddhiḥ, hetu--tadābhāsavyavasthāniyamasya pakṣādivyavasthāśrayatvāt . pakṣa eva tāvadavyasthita
ubhayato'pyabhavanaparamārthatvāt ityuktatvāt . sapakṣastu anantaranyāyo nāsti . asapakṣastu sa eva pakṣastvanmatābhyupagamāt syāt sapakṣābhāvamātratvāt, itarathā naiva syāduktavadeva . tasmāddhetvādiniyamādasapakṣavṛttigatadoṣāpattistadavasthaiva . āpattyanabhyupagame tvityādi . yadyevamāpattidoṣaṃ nābhyupaiṣi asapakṣavṛttigataṃ tato'nyāpohānyathātvaṃ doṣaḥ, anyāpoho'pi tarhi anyābhāvāt tadapohābhāvācca svārthāpoha eva
syāt . kasmāt ? sapakṣāvacchinnasyāpi sapakṣatvāt, sapakṣādanyaḥ pakṣastato'vacchinno'sapakṣo vā sa
eva sapakṣaḥ tataḥ pakṣādanyaḥ . pakṣa eva pakṣādanyaḥ sapakṣādanyatvāt . tato'nyāpohaḥ pakṣāpohaḥ svārthāpoha ityāpannaḥ .
kiñcānyat, sapakṣāpakṣepaṇakṣīṇaśakteśca, sapakṣādanyo'sapakṣaḥ pakṣa ityukte sapakṣavyāvṛttimātre
caritārthatvāt pakṣāsapakṣayorviśeṣaṃ gamayituṃ nālaṃ pakṣa evāyaṃ nāsapakṣaḥ iti . kasmāt ? uktakāraṇāt . kimiva ? sādhyanirdeśavat, yathā sādhyanirdeśaḥ pratijñā nyāyasū॰ 1 . 1 . 33 ityakṣapādapakṣalakṣaṇaṃ siddhinivṛttau caritārthatvāt sādhyaviśeṣaṃ pakṣamevāsiddhahetu-dṛṣṭāntebhyo vyatiriktaṃ na gamayitumalaṃ
vipakṣāpakṣepaṇakṣīṇaśaktitvāt tathā sapakṣādanyo'sapakṣaḥ ityasapakṣāt pakṣaṃ viśeṣya na gamayitumalaṃ sāmānyamātravṛtteḥ . tvayā tu viśeṣavṛtteḥ pakṣa evāsapakṣāvacchinnavṛttiriṣyate, tattu na sidhyatītthaṃ nyāyāt .


tadviṣayapakṣadharmatvādeva tulye vṛttirvṛkṣārtha iti cet, ananumānaṃ tarhi śabdaḥ
pakṣa eva vṛttatvād dvilakṣaṇatvādasādhāraṇavat, ekalakṣaṇatvādvā anvayavyatirekābhāvād viruddhavat tadviṣayamātrārthatvādanyāpohaśabdārthatvasya . vyatirekasya
svārthāsambhavādapi vyarthataiva vā, pakṣamātrasyāpyalakṣaṇatvāt, avyaktaśrutivat .
guṇasamudāyo hi vṛkṣākhyo'rtha iti vṛkṣasya mūlakoṭarādyānantye vācyatvābhāvaḥ
saṃvṛtimātratvāt samudāyasya tadarthāgateḥ . tasmāt taddvāreṇānumānāsambhava uktavat .
tasmāt tadekalakṣaṇatāpi nāsti, kuta evānyāpohaḥ
yacca vṛkṣaśabdo vṛkṣārthavṛttiḥ tat katham ? guṇasamudāyasaṃvṛtyarthatvāt,
senāśabdavat .

syānmatam --tadviṣaya ityādi yāvaccediti . sa eva vṛkṣārtho viṣayaḥ pakṣaḥ, tasya pakṣasya dharmo
vṛkṣaśabdaḥ, tasmāt tadviṣayapakṣadharmatvādeva tulye vṛttirvṛkṣārthe, tacca dṛṣṭam, pakṣasya dharmo hetuḥ ityanayaivoktyā
gatatvād viśeṣārthagatirevetyarthaḥ .
atrocyate --ananumānaṃ tarhi śabdaḥ, anumānābhāsa ityarthaḥ, pakṣa eva vṛttatvāt, tacca kāraṇatvenāha, dvilakṣaṇatvādasādhāraṇavadityādi gatārthaṃ yāvat tadviṣayamātrārthatvādanyāpohaśabdārthatvasyeti, sa eva viṣayastadviṣayo vṛkṣaḥ, tanmātrameva vācyam ityuktamanyāpohaśabdārthatvam . ato'sādhāraṇaviruddhate .
kiñcānyat, vyatirekasya svārthāsambhavādapi vyarthataiva vā, anyāpoho hi vyatirekamātram,
na bhavati na bhavati ityabhavanaparamārthatvādubhayato'pyabhāva eva vandhyāputravat, na svārthaḥ kaścit'
ityuktam . tasmād vṛkṣaśabdasya vyarthataiva pakṣamātrasyāpyalakṣaṇatvādavyaktaśrutivat, yathā mlecchaprayuktaśabdārtho vyāvṛttimātrārthatvāt svārthamātrasyāpyalakṣaṇād vyartho histamis ityādi tathā vṛkṣaśabdaḥ
syāditi tadarthābhāvapradarśanārthamāha --guṇasamudāyo hītyādi . tasmāt taddvāreṇānumānāsambhava uktavaditi prāguktaṃ tanmatameva smārayati, saṃvṛtisataḥ sāmānyasamudāyākhyasyāsattvād viśeṣāṇāmṛju-vakra-nirvivarakoṭarādīnāmavācyatvāditi . tasmāt tadekalakṣaṇatāpi nāsti, kuta eva svārthādbhinnasyābhūtasya pratipattiranyasya yato'nyāpohaḥ sidhyet, sa tu nāstyanyaḥ, tadabhāvāt tatpratipattiniścayalabhyapratipattilabhyo'nyo nāsti, tatpratiniścayalabhyo hi tulyātulyavivāvekātmeti .
yacca vṛkṣaśabda ityādi . vṛkṣārthasya pakṣasyābhāvāt pakṣadharmatvābhāvo vṛkṣaśabdasyeti . tadbhāvanāgranthaḥ
tat katham ityādi yāvat senāśabdavaditi gatārthaḥ . guṇasamudāyasaṃvṛtyarthatvāditi hetuḥ . vṛkṣa

vṛkṣaśabdasya samudāyārthavṛttitaiveti cet, na, abhyupagatamūlādisapakṣatvāt
tadatulyatvād vṛkṣārthasya tulyātulyavṛttyavṛttyādivacanavaiyarthyameva . saṃvṛttisatyatvācca
samudāyasyāpi vṛkṣavadanarthatvāt senāvanāderapi vyarthatvameva .
rūpādisatyatvapratipādanārthe'pi ca ḍitthādyudāharaṇe rūpādiparasparavyāvṛttyā'nvayābhāve vyatirekasyābhāvāt na kiñcit satyam, sajātīyāsajātīyavyāvṛttasvarūpatvādatyantāpūrvatvādanirdeśyasvalakṣaṇatvāt . tasmādatulye pakṣa eva vṛttiḥ
śabdasya . nāstyeva vārthe vṛttiḥśāstreṣu prakriyābhedairavidyaivopavarṇyate .anāgamavikalpā tu svayaṃ vidyopavartate ॥ vākyapa॰ 2 . 235
evaṃ sarvatrātulye pakṣa eva vṛtteḥ liṅgavacchabdo'numānaṃ na bhavati pramāṇameva
vā na bhavati .
śabdasya samudāyārthavṛttitaiveti cet . syānmatam--vṛkṣaśabdaḥ samudāyenārthenārthavān, mūlādīnāṃ ca
samudāyo vṛkṣa ucyate, tasmāt samudāyārthavattvādadoṣa iti . etacca na, abhyupagatetyādi, abhyupagatānāṃ
mūlādīnāṃ tadātmatvenaikatve sapakṣatvam, sapakṣādanyatvaṃ pakṣatvam, tenātulyatvamanyatvaṃ sapakṣād vṛkṣārthasya, tadatulyatvāt tulyātulyavṛttyavṛttyādivacanavaiyarthyameva . kiñcānyat, saṃvṛtisatyatvācca samudāyasyāpi
vṛkṣavadanarthatvāt senāvanāderapi vyarthatvameva . avṛkṣo na bhavati vṛkṣaḥ ityasya mūlādisvarūpasattāmātratvenāpyatulya eva vṛttiḥ, rūpādibhedasamudāyasaṃvṛtyarthatvāt .
rūpādisattvādarthavān syāditi cet, tadapi na, rūpādisatyatvapratipādanārthe'pi ca ḍitthādyudāharaṇe
tvayaiva kāṇa-kuṇṭādiguṇasamudāyānvayābhāvoktyā'nyāpohaprayāse kriyamāṇe rūpādiparasparavyāvṛttyā'nvayābhāve vyatirekasyābhāvāt na bhavati na bhavati ityabhavanaparamārthatvād na kiñcit satyam . tatkāraṇamāha—
sajātīyāsajātīyavyāvṛttasvarūpatvāditi, tatsatyasyāpi punaḥ kṣaṇātipātitvāt kṣaṇe kṣaṇe'tyantānyatvād
dvitīyakṣaṇe tadabhāvāt katamad rūpam, atyantāpūrvatvād nirbījatvādanirdeśyasvalakṣaṇatvāt ?
svalakṣaṇamanirdeśyaṃ rūpamindriyagocaraḥ pra॰ samu॰ 1 . 11 ?
iti hyuktam . tasmādatulye pakṣe sapakṣāsapakṣavyāvṛttyā tatraiva vṛttiḥ śabdasya . nāstyeva vārthe vṛttiḥ, athavā
śabdasyāprāmāṇyaṃ pratipannameva tvayā, yasmādetat tvanmatānusāryeva jñāpakam --śāstreṣu prakriyābhedairityādi
śloko gatārthaḥ .
evaṃ sarvatrātulya ityādi . liṅgavacchabdo'numānaṃ na bhavati pramāṇameva vā na bhavatītyuktasyārthasya yathāpratijñaṃ pratipāditasyopasaṃhāraḥ proktārthakramasaṅgrahātmakaḥ .


śabdavattu liṅge dvailakṣaṇyameva syāt, pakṣa eva vṛttatvāt, asādhāraṇavat .
ekalakṣaṇatvamanvayavyatirekābhāvād viruddhavat . sapakṣavṛttyabhāvādanyatra vṛttyasambhavādanvayābhāvād vyatirekavyāpārāvakāśābhāvādekalakṣaṇaṃ vā śabdavalliṅgamapi .
sannihitatāyāmapyananumānatvam, tāvantareṇāpyanumānatvopapatteḥ, sādhyadharmasādhanavyāptivat .
tatastayorakāraṇatvādekalakṣaṇaṃ śabdavalliṅgamapi . anumānatvādekalakṣaṇatvācca

liṅgamapi śabdavanna bhavati ityupapādayiṣyāmītyata āha --śabdavattu liṅge dvailakṣaṇyameva
syādityādi . prathamameva tāvadanumānatvācchabdavad dvilakṣaṇaṃ liṅgamiti sādhayati, tato dvilakṣaṇatvādasādhāraṇa ityādi yaduktamanantaraṃ śabde doṣajātaṃ tat sarvaṃ liṅgasya śabdavadityevoktakrameṇa jñeyam .
ekalakṣaṇatvamanvayavyatirekābhāvāt pakṣadharmatvamātraṃ viruddhavaditi śabde yaduktaṃ tad liṅge syāt .
tadvyākhyā --sapakṣavṛttyabhāvāt, kimuktaṃ bhavati ? anyatra vṛttyasambhavāt, pakṣādanyatrāvṛtterityarthaḥ .
ata evānvayābhāvād vyatirekavyāpārāvakāśābhāvaḥ, tasmād vyatirekavyāpārāvakāśābhāvādekalakṣaṇaṃ
vā śabdavalliṅgamapi, śabdasya caikalakṣaṇaṃ prāguktaṃ viruddhavadanvayavyatirekābhāvāditi .
sannihitatāyāmapyananumānatvamarthapratipattāvakāraṇatvam, tāvantareṇāpyanumānatvopapatteḥ,
vināpi tābhyāmarthagatestayoḥ sannidhānamapyakāraṇam . kimiva ? sādhyadharmasādhanavyāptivat, yathā yat
kṛtakaṃ tadanityam iti kṛtakatvasyānityatvenāvinābhāvena vyāptatvādavinābhāvino'nityatvasya gatiḥ kṛtakatvādiṣṭā, na tu yadanityaṃ tat kṛtakam ityanityatvasya kṛtakatvenāvinābhāvinā, vyāptau satyāmapyagateḥ
anyatra tadabhāve satyavivakṣitatvāt prayatnānantarīyakatvādau tvanmatena yathā tathehāpyanvayavyatirekau sannihitāvapyakāraṇam, śabdārthe tāddharmyamātrāt tadgateḥ . tasmādanvayavyatirekasannidhāne'pi akāraṇatvānnārthaḥ
śabdārthagatau tābhyām . yathānumānavicāre'bhihitam—
pratiṣedhyāpracāreṇa yasmād vyāptirapekṣyate .liṅgasya liṅgini vyāptistasmāt satyapyakāraṇam ॥ pra॰ samu॰ 2 . 22 1/2
ityādikārikārthānugamaḥ kāryaḥ .
tataḥ kim ? tatastayorakāraṇatvāt pakṣadharmatvamātrakāraṇatvādekalakṣaṇaṃ śabdavalliṅgamapi, anumānatvādekalakṣaṇatvācca viruddho'pi te'numānam ityāpannam ekalakṣaṇatvācchabdavadabhimatatrilakṣaṇaliṅgavacca .
mā śaṃkiṣṭhā ekalakṣaṇatvamasiddhamityata āha smāraṇārthamuktanyāyasiddhasyaikalakṣaṇatvasya --uktavacchabdavaditi .

viruddho'pi te'numānaṃ syāt uktavat . śabdo'pi vā nānumānaṃ viruddhavat . vyarthataiva
vā, svārthasyāpyabhāvo'nadhyavasāyavad viparyayavadvā . agniratra dhūmāditi svārthānumāne guṇasamudāyo hi dhūmākhyo'rthaḥ . bahalakuṭilatvādyānantye ca dhūmatvābhāvaḥ .
tasmāt taddvāreṇānumānāsambhava iti tadekalakṣaṇatāpi naiva, kuta evānyāpohaḥ ?
pakṣadharmyeva vā dharmasyādhāraḥ prāpnotīti tasminneva vṛttiḥ syāt pakṣadharmamātralakṣaṇā, na tulyānvayātmikā . anyatra ca vṛttau satyāṃ vyatirekākāṅkṣā syāt .
sā tu sapakṣābhāvānnāstītyanvayavyatirekābhāvaḥ .
śabdo'pi vā nānumānaṃ viruddhavaditi śabdasyānumānatvābhāve liṅgasyāpi prāptamevānanumānatvam,
dvayorapītyabhiprāyaḥ .
vyarthataiva vetyādi śabdavad liṅgasya vaiyarthyaṃ prāgvyākhyātavidhinā yojyam . svārthasyeti
pakṣadharmamātrasyāpyabhāvo'nadhyavasāyavat mlecchaśabdajñānavat, viparyayavadveti viruddhajñānavat . tad
bhāvayati --agniratra dhūmādityasminnapi svārthānumāne guṇasamudāyo hi dhūmākhyo'rtha iti, vṛkṣasya
mūlādikoṭarādyānantye vācyatvābhāvavat bahala-kuṭilatvādyānantye ca dhūmatvābhāvaḥ jñātasambandhatvā-
bhāvāt saṃvṛtimātratvācca samudāyasya tadarthāgateḥ . tasmāt taddvāreṇānanumānamityalakṣaṇaṃ liṅgaṃ
svārthamātrasyāpīti . iti tadekalakṣaṇatāpi naiva, itthamuktaṃ svārthamātrālakṣaṇatvam . svārthamātrālakṣaṇatve
kuta eva tasyāgṛhītatvāt sa bhavati dhūmo nādhūmo'nyo bhavati itiviṣayatvādubhayapratipatterabhāve'nyābhāvādanyāpohaḥ ? kutaḥ agnirityanagnirna bhavati, dhūma ityadhūmo na bhavati iti ca ? dūrata evaitanna
ghaṭāmiyarti .
pakṣadharmyeva vetyādi . yathaiva vṛkṣa eva, na kaścit sapakṣaḥ iti prasañjitā śabdārthavṛttistathā
agniḥ iti pakṣo dharmī dhūmasya dharmasyādhāraḥ prāpnoti anumeyatvāditi sapakṣasya tulyāderabhāvaḥ, tadabhyupagame
pakṣābhāvaḥ prāguktaśabdānumānaviṣayavat, iti tasminneva vṛttiḥ syāt pakṣamātre sapakṣābhāvāt . sā
kīdṛśī ? iti cet, ucyate --pakṣadharmamātralakṣaṇā . kimuktaṃ bhavati ? na tulyānvayātmikā,
anvayārthābhāvād na syād vṛttiḥ . anyatra cetyādi, pakṣadharmasya cānyatra sapakṣe satyāṃ vṛttau tulye
tadvadatulye'pi vṛttiḥ syāt ityāśaṅkāyā vyāvṛttaye vyatirekākāṅkṣā syāt, sā tu sapakṣasyaivābhāvānnāsti
vyatirekākāṅkṣā . tasmādanvayavyatirekau na staḥ .


atha ca bhavati jñānaṃ tataḥ prāpte pratyakṣe śābdalaiṅgike'pi jñāne, anvayavyatirekaviyutatathyajñānatvāt avikalpakatvāt, sannikṛṣṭārthavat .
ata idaṃ pūrvāparāsamīkṣayaivoktaṃ na pramāṇāntaraṃ śābdamanumānāditi .

nāpramāṇāntaraṃ śābdamanumānāt tathāhi tat .
kṛtakatvādyapi svārthamātmāpohena nāśayet ॥

yadi na pramāṇāntaraṃ śābdamanumānāt, tathāhi--tat svārthamanyāpohena bhāṣate
kṛtakatvādivat tato'nyāpohārthakṛtā doṣā na śabda evaikasmin, kiṃ tarhi ? tadvidhadoṣajālopanipātasambandhyeva te'numānamapi . nanvevaṃ kṛtakatvādyapyanumānaṃ svārthamātmāpohena nāśayedeva, anyāpohena... ... ..., anyāpohaśabdārthavat .
dhūma ityadhūmo na bhavatīti niranvayā pratipattirapratipattireva, grāhyadarśanarahitatvāt sthāṇvasthāṇvapratipattivat .

atha ca bhavati jñānamiti . vināpyanvayavyatirekābhyāṃ bhavati jñānam dhūmo'yam, agnirayam,
vṛkṣo'yam iti . tataḥ kim ? tataḥ prāpte pratyakṣe . katame te prāpte ? śābda-laiṅgike'pi jñāne pratyakṣe
eva prāpnutaḥ . kasmāt ? anvayavyatirekaviyutatathyajñānatvāt avikalpakatvāt sannikṛṣṭārthavaditi vyākhyātotārthasaṅgrahaḥ . sādhanaṃ svārthaparārthānumānayoḥ śābdalaiṅgikayoḥ pratyakṣatvāsañjanaṃ gatārtham .
kiñcānyat, ata idamityādi . svapratipādyavastudharmatve sati anvayavyatirekābhyāṃ tasya gamakatvāt anumānaṃ śābdam, nānumānādanyat pramāṇam ityetadapi ata eva pūrvāparāsamīkṣayaivoktam, anvayavyatirekarahitatvasyoktatvāt pratyakṣatvasyopapāditatvāt .
eṣa tu pāṭho ghaṭamāna upalakṣyate --nāpramāṇāntaramityādi ślokaḥ . yadi na pramāṇāntaramityādi tadeva pratyuccārayati yāvat kṛtakatvādivaditi . tato'nyāpohārthetyādi doṣopanyāsaḥ . na śabda
evaikasminniti yathā mayoktāḥ śābdapratyakṣaprasaṅgādidoṣāḥ anyāpohārthakṛtāḥ kevale, kiṃ tarhi ? tadvidhadoṣajālopanipātasambandhyeva te'numānamapi . tat kathamiti cet, tarhi tadevaṃ prakāśyate --nanvevaṃ
kṛtakatvādyapyanumānaṃ svārthaṃ parārthaṃ vā trilakṣaṇaṃ liṅgaṃ śabdavaduktavidhinā svārthamātmāpohena nāśayedeva,
na na nāśayati, iyaṃ pratijñā . hetuḥ --anyāpohenetyādi gatārthaḥ, dṛṣṭāntaśca yāvadanyāpohaśabdārthavaditi sādhanam .
tasya bhāvanā sādhanam --dhūma iti adhūmo na bhavati iti niranvayā pratipattirapratipattireveti pratijñā . grāhyadarśanarahitatvāditi hetuḥ . sthāṇvasthāṇvapratipattivaditi dṛṣṭāntaḥ, yathā

guṇasamudāyo hi dhūmākhyo'rthaḥ bahalapāṇḍutvādyānantye ca dhūmatvābhāvaḥ,
tasmāt taddvāreṇānumānāsambhava iti tadekalakṣaṇatāpi naiva kuta evānyāpohaḥ,
agṛhītabrāhmaṇābrāhmaṇārthāpratipattivat . evaṃ tāvaddhūmārtha eva na niścīyate, kiṃ
punaryatrāsau vartate ?
yacca dhūmo'gnimatpradeśadharma iti tadapi nanvalpabahutāpa... ... ...
guṇasamudāyo'sau, nāgnideśau nāma kaucidapi staḥ . tajjñānābhyāṃ tu tadarthādhyāropaṇena... ... ...ityādi yāvadanyopādānamātmanaśca tyāgaḥ . sapakṣāsapakṣayorapyevameva yāvadātmanaśca .
sthāṇvasthāṇuviṣayavijñānarahitasya grāhyasya darśanābhāvādapratipattirniranvayatvāt tathā dhūma ityadhūmo na
bhavatīti .
tadvyākhyā --guṇasamudāyo hītyādi pūrvavadeva bhāvanīyaṃ pāṇḍutvādyakṣaraviśeṣaṃ yāvat kuta
evānyāpohaḥ, agṛhītabrāhmaṇābrāhmaṇārtharthāpratipattivaditi sādhanenaiva bhāvitamapratipattitvam .
evaṃ tāvaddhūmārtha eva na niścīyate, kiṃ punaryatrāsau dhūmo guṇasamudāye paramārthe'gnau vartate ? so'pi
na niścīyate'gnirityarthaḥ . tābhyāṃ cāgnidhūmābhyāṃ tato'nyayoranagnyadhūmayorapohau syātām, tadabhāvāt
kutastāvapi ? iti .
yacca dhūma ityādi dharme'gnau siddhe tadvati pradeśe ca dharmiṇyagnimati siddhe'gnimatpradeśadharmo dhūmaḥ
sidhyet, tat sarvamasiddhamiti taddarśayati --tadapi nanvalpabahutāpetyādi samāsadaṇḍako yāvad guṇasamudāyo'sau, nāgnideśau nāma kaucidapi sta iti tameva taduktaṃ nyāyaṃ darśayati .
tajjñānābhyāṃ tviti agnideśajñānābhyāṃ tadarthādhyāropaṇenetyādinā tamevāśeṣamatītaṃ granthamatidiśati yāvadanyopādānamātmanaśca tyāga iti granthāvadhiṃ ca darśayati samānapracarcatvāditi . evaṃ tāvat
pakṣadharmasya cānupapattirvyākhyātā kiṃ bhavadeva bhavati utābhavat, anyadananyat, apohaśca guṇasamudāyaparamārthaśca svārthaḥ ityādivikalpairātmāpohāt . sapakṣāsapakṣayorapyevamevetyatidiśati, taireva vikalpairvicāryamāṇayoḥ sapakṣāsapakṣayorapyabhāvāt . sapakṣāsapakṣāvapi bhavantāveva bhavata utābhavantau anyāvananyāvapohyohau guṇasamudāyasvārthau cetyādivikalpairātmāpoha iti samānatvāt . ā kuta ārabhya grantha
iti cet, ucyate --kimanyatve na sāmānya-bheda-paryāyavācyanut ? vidhiḥ . nanu ityetasmād granthāvadherārabhyātīto grantho yojyaḥ . kiyadavadhiriti cet, ucyate--idamasminnantare yāvadātmanaśceti .


yathā kṛtakatvāderna pakṣastenaiva nyāyena na pakṣo'nyāpohavādinaḥ . evaṃ nāsya
sapakṣo nāsapakṣaḥ .
evamanumānamapramāṇameva, atattatpratyayātmakatvāt, alātacakradhīvat . śābdamapi nāpramāṇāntaram, apramāṇamevānumānavat .
idamapi cāta eva pūrvavadalakṣaṇaṃ yat tvayoktam--

tathāṅgaṃ yena rūpeṇa liṅginaṃ nātivartate .
tenaivānekadharmāpi gamakaṃ netareṇa tu ॥


etasya granthasyopari upasaṃhāragranthaḥ prāguktanyāyaprāṇa eva --yathā kṛtakatvāderna pakṣaḥ anityaḥ
śabdaḥ, agniratra iti vā svārthaparārthayostenaiva nyāyena na pakṣo'gniviśiṣṭo deśo'nityatvaviśiṣṭaḥ śabdo
vānyāpohavādinaḥ na bhavati na bhavati ityabhavanaparamārthatvādubhayato'pyabhāvamātratvāt . tasmiṃścāsati
pradeśa-śabdādidharmiṇi pakṣe kutastasya pakṣadharmaḥ ? iti pakṣa-dharmau na staḥ . evaṃ nāsya sapakṣo nāsapakṣa
iti tathā bhāvitārthameva bahudhā .
evamanumānamapramāṇameva, atattatpratyayātmakatvāt, alātacakradhīvaditi . pakṣa-sapakṣā'sapakṣavyavasthānāddhi trailakṣaṇyavyavasthātaścānumānaprāmāṇyamiṣyate . tadevaṃ pakṣādyatathārthatvāt atasmiṃstaditi
pratyayo'numānam iti subhāvitārtham . tasmādatattatpratyayātmakatvādanumānamapramāṇam, alātacakre bhramadṛṣṭeḥ
puṃso'cakre cakram iti pratyayavaditi . tasmāt sādhūktam--

nāpramāṇāntaraṃ śābdamanumānāt tathāhi tat .
kṛtakatvādyapi svārthamātmāpohena nāśayet ॥ iti .

apramāṇādanumānāt paraparikalpitaṃ śābdamapi nāpramāṇāntaraṃ nārthāntaram, apramāṇamevānumānavaditi prakṛtopasaṃhārārthaḥ .
idamapi cāta eva pūrvavadalakṣaṇam . na pramāṇāntaraṃ śābdampra॰ samu॰ 5 . 1 iti śloko
yathā na lakṣaṇaṃ tathedamapi liṅga-liṅginorgamaka-gamyaniyamārthakam . katamat taditi cet, ucyate—
yat tvayoktam tathāṅgamityādi . liṅgamaṅgaṃ dhūma-kṛtakatvādi liṅginam agnyanityatvādiviśiṣṭaṃ deśa-śabdādimarthaṃ nātikramya vartate yena rūpeṇa, kena ca nātivartate ? dhūma ityadhūmo na bhavati, kṛtaka ityakṛtako
na bhavati ityadhūmākṛtakanivṛttyātmanā nātikrāmati, tenaiva ca rūpeṇānyato vyāvṛttyātmakena gamayati,
sattva-dravyādyanekadharmāpi saṃstaistu vyabhicārānna gamayati sattvādisāmānyadharmairiti . eṣa tāvad gamakaniyamaḥ . gamyaniyamo'pi gamyanta ityādi . liṅginaḥ anubandhinaḥ sāmānyadharmāḥ sattva-dravyatvādayo gamyante

gamyante te'pi liṅgena liṅgino ye'nubandhinaḥ .viśeṣā na tu gamyante tasyaiva vyabhicāriṇaḥ ॥liṅgānubandhinastvarthā gamayanti na liṅginam .vyabhicārād viśeṣāstu pratītāḥ pratipādakāḥ ॥ pra॰ 16 1/2 samu॰ 2 . 18 1/2
kimaṅgam... ... ....... ... ...॥... ... ....... ... ...॥... ... ....... ... ...॥
yattūktaṃ na sarvatra liṅgini liṅgaṃ sambhavati yathā agniratra dhūmāt   tadidamapyaprekṣyavāditayā . yadi liṅgyeva tat sarvaṃ kathaṃ tasya liṅgaṃ nāsti ? atha nāsti liṅgaṃ
kathaṃ tadvān .
agnidhūmodāharaṇe ca agniratra iti nirdeśādagnimattvena deśasya sādhyatvādagnimati pradeśe sarvatra dhūmavattvaṃ liṅgamastyeva .
tairavinābhāvālliṅgasya . viśeṣāstauṣa-kārīṣādayo na gamyante tasyaiva, vyabhicāritvād liṅgasya
viśeṣaiḥ sahādṛṣṭatvāt . evaṃ liṅgasyānyavyāvṛttaṃ sāmānyaṃ gamakam, nāvyāvṛttamanyataḥ sattvādi . liṅginaḥ
sāmānyaṃ gamyaṃ nivṛttamanagnyādibhyo'gnitvaṃ sattvādi cāgnitvānubaddhamavyabhicārāditi .
liṅge tvayaṃ punarviśeṣaḥ --liṅgānubandhinastvarthā ityādiślokaḥ . pūrvodāhṛtāḥ sāmānyadharmāḥ
sattvādayo liṅgasya dhūmasya na gamayanti, uktakāraṇatvāt . viśeṣāstu kecid liṅgyavinābhāvinaḥ
pratītāḥ pratipādakāḥ pāṇḍutva-bahulatvādaya iti .
etat punaḥ kathaṃ pūrvavadalakṣaṇam ? ityata āha --kimaṅgamityādi ślokatrayaṃ kṣepaprastāreṇopanyastaṃ
samastasya tvaduktasyārthajātasya pūrvoktena na bhavati, na bhavati ityabhavanaparamārthatvāt khapuṣpavadabhāvena
gamyagamakaniyamo nāstyeveti gatārtham .
kiñcānyat, yattūktamityādi pūrvapakṣapratyuccāraṇaṃ yāvaddhūmāditi . yat svārthasyāṃśe'pi darśanād
gamakatvaṃ samarthayatoktaṃ na sarvatra liṅgini liṅgaṃ sambhavati iti, tadidamapyaprekṣyavāditayā,
na vāditākauśalamityabhiprāyaḥ . tad vyācaṣṭe --yadi liṅgyevetyādi . liṅgamasyāstīti liṅgi, yadi tat
sarvaṃ liṅgi bhasmāṅgārāyoguḍapākādyagnyākhyaṃ vastu kathaṃ tasya liṅgaṃ nāsti liṅgābhāve liṅgitvasyaivābhāvāt ? matvarthīyanirdeśyasya liṅgitvābhyupagamādeva liṅgāstitvamityabhiprāyaḥ . atha nāsti liṅgaṃ kathaṃ
tadvān ? liṅgamasyāsti iti liṅgavān liṅgītyarthaḥ, matvarthīyanirdeśyo na bhavitumarhati so'rthastannimittatvābhāvāditi svavacanavirodhi te vacanamiti .
agnidhūmodāharaṇe cetyādi . idaṃ tāvat praṣṭavyo'sti--agniratra dhūmāt iti idamaḥ pratyakṣaviṣayasya prātipadikasya saptamyantanirdeśe atra iti pratyakṣopalabhyadhūmādhārapradeśābhisambandho dhūmavattvāddhūmāditi yathā agniratra iti dhūmādhārapradeśapratyakṣanirdeśādagneḥ parokṣasya jijñāsitatvāt tadvattvena deśasya

ayoguḍāṅgārādyagnau dhūmāsambhavāditi cet, na, agnisattvasya siddhatvāt
tadviṣayaliṅgāliṅgatvāt tadaliṅgitvāt pratyakṣāviṣayavat . tadasiddhau pakṣadharmādinirmūlatvāt .
atra ityabhidheyasya liṅgitvādagnidhūmavattayośca vibhāgavivakṣāyāṃ sādhya-
sādhyatvāt, itarathā atra ityanarthako nirdeśaḥ syāt, tasmāt sarvalokaprasiddhe'gnimati pradeśe sādhye sarvatra
dhūmavattvaṃ liṅgamastyeva . na ca sarvāgnimatpradeśasādhyatvam, tatra dṛṣṭāntābhāvādasādhāraṇatādidoṣaprasaṅgāt .
tasmādasti sarvatra liṅgini liṅgamiti .
ayoguḍāṅgārādyagnau dhūmāsambhavāditi cet . syānmatam--sarvatra liṅgini liṅgaṃ nāsti,
ayognau guḍāgnāvaṅgārāgnau ca kanajvalatsvapikanatsvapi dhūmasya pratyakṣata evādarśanāditi . etacca na, agnisattvasya
siddhatvāt . na hi agniratra iti pratijñāyāṃ pratītamagnisāmānyaṃ sādhyate, agnisattāyāḥ pratītatvālloke
pratyakṣopalabdhadhūmabalena atra iti deśaviśiṣṭasyāpratyakṣasya sisādhayiṣitatvāt ayoguḍāṅgārabhasmacchannādyagniṣvapi dhūmamātrāyāḥ kasyāścid darśanāt tadavinābhāvāt . tadviṣayaliṅgāliṅgatvāditi, ayoguḍāṅgārādiviṣayasya liṅgasya dhūmasyāliṅgatvāt asattvādavivakṣitatvādapratyakṣatvādvetyarthaḥ . tadaliṅgitvāt
pratyakṣaviṣayavaditi, te hyayoguḍāṅgārādyagnayo na liṅgino liṅgābhāvāt teṣāṃ tasyāmavasthāyām, deśe ca
tasminnatijñātatvāt . liṅgyate ca liṅgadarśanabalena liṅgi vastu . na hi te liṅgyante liṅgādarśanād
liṅganirapekṣaprasiddheśca, yathā pratyakṣopalabdhikāle . tasmāt teṣāmaliṅgitvāt pratyakṣavadaliṅgaṃ dhūmasteṣām .
yatra cāsau liṅgaṃ tatra liṅgini deśe siddhatvādeva liṅgam, tatrā'siddheragnitvena deśe liṅgyeveti .
syānmatam--ayognyādīnāmapyasiddhatvāt pakṣāntargatatve sati ucyate--na sarvatra liṅgini agnimati
dṛśyate dhūma iti . etadayuktam, tadasiddhau pakṣadharmādinirmūlatvāt, teṣāmapyayognyādīnāṃ sādhyatve
dhūmaḥ sarvatra dharmiṇyabhāvādavyāpī pakṣadharmo'siddhau vanaspaticaitanye svāpavat syāt . deśaviśeṣānapekṣāgnisāmānyasādhyatve sapakṣābhāvādasādhāraṇatvam atra ityabhidhānavaiyarthyaṃ ca syāt . tanmā bhūditi
atra śabdavācyasyāgniviśiṣṭasya dhūmaviśiṣṭatvena svayamātmanaiva ātmanaḥ sādhyatvāt sādhanatvācca
liṅgitvaṃ liṅgatvaṃ cetyata āha --atra ityabhidheyasya liṅgitvādagnimaddhūmavattayośca vibhāgavivakṣāyāṃ sādhyasādhanadharmabhāvāditi . sa eva hi pradeśo'gnimattvena sādhyo'pratyakṣāgnikatvāt,


sādhanadharmabhāvālliṅgini liṅgasyāsambhavo na sambhavati tayostatraiva pradhānopasarjanabhāvena parasparaṃ niyatabhāvatvāt .
agnimatpradeśaparicicchitsāyām... ... ...tatsambandhimatpratipattiśca, yadi
ca tasya deśasya... ... ...talliṅgatāṃ labhate, tayorekavastudharmatvāt . nāsambhavan
dhūmo liṅgatāṃ labhate apakṣadharmatvāt . vanaspaticaitanye svāpavadū dhūmaḥ sandehahetuḥ
syāt pakṣāvyāpisādhanadharmatvāt tatpratipattyādhānādhāradharmabhāvātmakapratyayāvyavasthānakāraṇatvāt sthāṇupuruṣabhāvābhāvapratipattivat .
dhūmavattvena sādhanaṃ pratyakṣadhūmakatvāt . tasmādviśiṣṭadeśasādhyasādhanadharmabhāvād liṅgini sādhye liṅgasya
sādhanasya asambhavo na sambhavati, sambhava eva sambhavatītyarthaḥ . kasmāt ? tayostatraiva pradhānopasarjanabhāvena parasparaṃ niyatabhāvatvāt, agniḥ pradhānaṃ dhūmanirvṛttau, dhūmasyāgnipariṇāmatvāt tannirvartyatvāt . dhūma upasarjanamagninirvṛttau, tatpariṇāmatvābhāvādatannirvartyatvāt . dhūmaḥ pradhānamagnigatau, talliṅgatvāt tamantareṇānirvṛtteranupapatteravinābhāvāt . upasarjanamagnirdhūmagatau, apratyakṣatvāt tatkāladeśayoḥ,
anyathā bhavatyevetyuktatvāt tenānyonyapradhānopasarjanabhāvena niyamena bhavantau tau dharmāvagnidhūmākhyau deśasyaikasya bhedavivakṣāyāṃ sādhya-sādhane bhavataḥ .
tadvyākhyā --agnimatpradeśaparicicchitsāyāmityādi pūrvaṃ gamakatvena liṅgasya dhūmasya prādhānyaṃ
gamyasya liṅgino'gnerguṇabhāvaṃ darśayati yāvat tatsambandhimatpratipattiśceti . tataḥ paraṃ yadi ca tasya deśasyetyādinā nirvṛttāvagneḥ prādhānyaṃ dhūmāprādhānyaṃ ca yāvat talliṅgatāṃ labhata iti . pakṣadharmatva-sapakṣānugati-
vipakṣavyāvṛttirūpatāṃ vyākhyāya dhūmasya pūrveṇāgnisādhyatāṃ gamayati . uttareṇāgniviśiṣṭadeśasādhyatvaṃ vyākhyāya
tadbalanirvṛttadhūmapratyakṣatāyāṃ trailakṣaṇyena gamakatvaṃ dhūmasya vyācaṣṭe . tayorekavastudharmatvāditi, etaduktaṃ
bhavati--sambhavatoreva liṅgaliṅginoḥ sādhyasādhanabhāvo'nvayaprādhānyāt nāpohaprādhānyāt . na cedicchasi
tato'niṣṭāpādanasādhanam --nāsambhavan dhūmo liṅgatāṃ labhate, apakṣadharmatvāt . tvanmatādeva sarvaliṅginyasambhavāt siddhamapakṣadharmatvam . yatra yatrāpakṣadharmatvaṃ tatra tatra talliṅgatvābhāvaḥ, yathā tasmin
pradeśe'nagnidhūmāderadhūmāyognyādikāle vā . kiñcānyat, prākcchabde vyākhyātamadhunā liṅge'pyucyate
vanaspaticaitanye svāpavadityādi . agnimānayaṃ deśaḥ dhūmavattvāt ityasmin sādhane tvadabhimatyā dhūmaḥ
sandehahetuḥ syāt, pakṣāvyāpisādhanadharmatvāt, tadvyākhyā --tatpratipattyādhānetyādi daṇḍakahetuḥ .
tasya pratipattistatpratipattiḥ, tasyā ādhānaṃ tatpratipattyādhānam, tasyādhāro dharmaḥ, tasya bhāva ātmā yasya
sa bhavati tatpratipattyādhānādhāradharmabhāvātmakaḥ pratyayo yathāsmābhirvyākhyātaḥ . tasya pratyayasyāvyavasthāne
kāraṇībhavati sa dhūmastvanmatena pakṣāvyāpisādhanadharmatvāt sarvatra liṅginyabhāvādaniyataliṅgisambhavatvāt .
kimiva ? sthāṇu-puruṣabhāvābhāvapratipattivat . yathā sthāṇāvabhavan vastrasaṃyamanādidharmaḥ puruṣe ca bhavan

yattu tadanyatrāyoguḍāṅgārāgnyādāvadarśanaṃ tarkyate dhūmasya tatra darśanābhāve
liṅgatvāvyākhyānādadoṣa eva . liṅginyadarśane tu syād doṣaḥ .
evaṃ cānenaiva nyāyena yastadviparītaḥ prakāśyaprakāśakatvabhedapāṭhaḥ so'pyasamyak--sambandho yadyapi dviṣṭhaḥ sahabhāvyaṅgaliṅginoḥ .ādhārādheyavadvṛttistasya saṃyogivanna tu ॥
sthāṇuḥ iti pratipattyādhānādhārabhāvātmakapratyayāvyavasthānakāraṇatvāt dviviṣayasandehakṛdekadobhayatrābhāvāt kiṃ sthāṇuḥ syāt kiṃ puruṣaḥ syāt tathā vayonilayanādiḥ puṃsi abhavan sthāṇau bhavannubhayaviṣayaṃ
saṃśayaṃ karoti . yatra dṛṣṭastatra niścayahetureva sthāṇau vayonilayanaṃ puruṣe ca vastrasaṃyamanam, tatra bhavanāt .
tathāyamapi agniratra dhūmāt iti sandehahetuḥ syāt sādhye bhavanāniyamāt .
yattu tadityādi . yat tvayedaṃ sādhyādanyatrāyoguḍāṅgārāgnyādāvadarśanaṃ pratyakṣatastarkyate dhūmasya tatra
sapakṣe liṅgasya sarvatra darśanābhāve liṅgatvāvyākhyānādadoṣa eva . liṅginyadarśane tu syād doṣaḥ, liṅgī
cātra pradeśaḥ pratyakṣadhūmasambandhī, tatra sarvatra dṛśyata eva . tasmād bhrāntavacanametat sarvatra liṅginyadarśanānna dṛṣṭavat pratipattiḥ   iti .
kiñcānyat, evaṃ cetyādi . anenaiva nyāyena darśabalādeva gamayati ityuktena yastadviparītaḥ
prakāśyaprakāśakatvabhedapāṭhaḥ so'pyasamyak . katamo'sāviti cet, ucyate --sambandho yadyapi dviṣṭha
ityādikārikāḥ sabhāṣyāḥ . tadyathā --nanu dvigatatvāt sambandhasya saṃyogivad liṅgidharmaṇā liṅgena
bhavitavyam iti codite naitadasti, sambandho yadyapi dviṣṭhaḥ pra॰ samu॰ vṛ॰ 2 . 19 ityādi . yathā hi

yathā hi satyapi dvigatatve sambandhasya na kadācidādhāra ādheyadharmā bhavati nāpyādheya ādhāradharmā tathā na kadācilliṅgaṃ liṅgi bhavati liṅgi vā liṅgam . saṃyogī tu yathaikastathā dvitīya iti na
tadvadiha . tathāhi--liṅge liṅgi bhavatyeva liṅginyevetarat punaḥ .niyamasya viparyāse sambandho liṅgaliṅginoḥ ॥
yasmālliṃṅge liṅgi bhavatyeva tasmādyuktaṃ yadagnivad dhūmo dravyatvādīnāmapi prakāśako na taikṣṇyādīnām . yasmācca liṅginyeva liṅgaṃ bhavati nānyatra tasmād yuktaṃ yad dhūmo dhūmatveneva pāṇḍutvādibhirapi
prakāśayati na dravyatvādibhiriti . evaṃ hi avadhāraṇavaiparītyena sambandho liṅgaliṅginoḥ .
nanu ca liṅgamapi liṅgini bhavatyeva yathā kṛtakatvamanityatve--kāmaṃ liṅgamapi vyāpi liṅginyaṅgi tu tattataḥ .vyāpitvānna tu tattasya gamakaṃ goviṣāṇavat ॥
yadyapi kiñcilliṅgaṃ liṅgini bhavatyeva na tu tattena vyāpitvena liṅginaṃ gamayati . tadyathā--viṣāṇitvena govyāpitve'pi na goprakāśakatvam, vyāpitvāttu tadeva gotvena prakāśyaṃ bhavati, tadvadiheti . kiṃ
satyapi dvigatatve sambandhasya na kadācidādhāra ādheyadharmā bhavati nāpyādheya ādhāradharmā tathā na kadācilliṅgaṃ liṅgi bhavati liṅgi vā liṅgam . saṃyogī tu yathaikastathā dvitīya iti na tadvadiha .
tathāhi --liṅge liṅgi bhavatyevetyādi ślokaḥ . yasmācca liṅge liṅgi bhavatyeva tasmād yuktaṃ
yadagnivad dhūmo dravyatvādīnāmapi prakāśako na taikṣṇyādīnām . yasmācca liṅginyeva liṅgaṃ bhavati nānyatra
tasmādyuktaṃ yad dhūmo dhūmatveneva pāṇḍutvādibhirapi prakāśayati na dravyatvādibhiriti . evaṃ hi avadhāraṇa-
vaiparītyena sambandho liṅgaliṅginoḥ .
nanu ca liṅgamapi liṅgini bhavatyeva yathā kṛtakatvamanityatve, kāmaṃ liṅgamapi vyāpītyādi .
yadyapi kiñcid liṅgaṃ liṅgini bhavatyeva, na tu tatvettena vyāpitvena liṅginaṃ gamayati . tadyathā—
viṣāṇitvena govyāpitve'pi na goprakāśakatvam, vyāpitvāttu tadeva gotvena prakāśyaṃ bhavati tadvadiheti .




kāraṇam ?

pratiṣedhyāpracāreṇa yasmādvyāptirapekṣyate .
liṅgasya liṅgini vyāptistasmāt satyapyakāraṇam ॥

kṛtakatvasya hi anityārthavyāpitve'pi nityatvapratiṣedhena gamakatvam . evamanityatvasya kṛtakārthavyāpitve'pi akṛtakatvapratiṣedhena gamakatvam . tasmād yadanityārthe'pi kṛtakatvavyāpitvaṃ tenākṛtakatvānavakāśādanityatvena kṛtakatvasyākṛtakatvapratiṣedhena gamyataiva syād na gamakatvam .

tulyamiti cet, na, viṣāṇitve vyabhicārāt . āha ca--

nāśinaḥ kṛtakatvena vyāpterakṛtakaṃ na tat .
nityābhāvastu vyāptatvāt kṛtakārthe na darśyate ॥


viṣāṇitvena gaurvyāpto'viṣāṇitvaṃ nivartayet .
viṣāṇitvena gaurvyāpto'gavārthaṃ na nivartayet ॥
iti nirdiṣṭaṃ svārthānumānam pra॰ samu॰ vṛ॰ 2 . 19 1/2--24 1/2 .


kiṃ kāraṇam ? pratiṣedhyāpracāreṇetyādi ślokaḥ . kṛtakatvasya hi anityārthavyāpitve'pi nityatvapratiṣedhena gamakatvam, tathā anityatvasya kṛtakārthavyāpitve'pi akṛtakatvapratiṣedhena gamakatvam . tasmād
yadanityārthe'pi kṛtakatvavyāpitvaṃ tenākṛtakatvānavakāśādanityatvena kṛtakatvasyākṛtakatvapratiṣedhena gamyataiva
syānna gamakatvam . tulyamiti cet, na, viṣāṇitve vyabhicārāditi .
āha cetyādi etasyārthasya nidarśane bhāvanārthe kārike --nāśinaḥ kṛtakatvenetyādi viṣāṇitvenetyādi ca . pūrvayā kārikayā kṛtakatvenānityatvaṃ vyāptaṃ na sādhanamavivakṣitatvāt . yasmād nityābhāvo'nityatvaṃ kṛtake'rthe na pradarśyate--yadanityaṃ tat kṛtakamiti, kiṃ tarhi ? nityābhāvenākṛtakābhāvasya kṛtakasya
vyāptervivakṣitatvāt kṛtakatve'rthe'nityatvaṃ pradarśyate--yat kṛtakaṃ tadanityamapimiti . dvitīyayā tasyārthasya
sphuṭīkaraṇārthaṃ vivakṣitāvivakṣitayorvyāptyorvyabhicārāvyabhicāranidarśanaṃ kriyate . viṣāṇitvād gauḥ iti
vyabhicarati, gotvād viṣāṇī iti na vyabhicarati, ato na gamayati gamayati ceti pratiṣedhyāpracārarūpā vyāptirgamayati na vidheyapracārarūpeti nirdiṣṭaṃ svārthamanumānaṃ gamyagamakaniyamavyavasthoktermayaiva
na vādavidhikārādibhirityāhopuruṣikayopasaṃharatyānyāpohikaḥ .



atrocyate--

tadbhāvadarśanādeva sādhyasādhanadharmayoḥ .
vidheḥ saṃyogivadvṛttirādhārādheyavanna tu ॥

tadbhāvadarśanaṃ yat tad bhavati tenaiva bhūyate tadbhāvasya darśanādeva dhūmo'gniṃ
gamayati . atadabhāvānvayaśabdārthatāyāmadhūmasya paṭasyābhāvo ghaṭo vandhyāputro vā
syāt, tathānagneḥ pavanasyābhāva udakaṃ khapuṣpaṃ vā syādasambaddham . tatra ityabhūtānvayasādhanārthātathārthatvāt . tadbhāvadarśanādeva tu sādhyasādhanadharmayostathābhūtānvayadarśanāt saṃyoginoriva vṛttiriṣṭā, na tvādhārādheyavadatulyā, dvayorapi liṅginyādhāre parasparapratyayādhārādheyapradhānopasarjanabhāvenāvinābhāvādekavastudharmatvāt
kṛtakānityatvavat .

atrāsmābhirucyate --tadbhāvadarśanādevetyādi ślokastadviparītārthaḥ saṃyogivad nādhārādheyavaditi .
tadbhāvadarśanaṃ yat tadityādi, sa evāgnirdhūmo bhavati, tenaivāgninā dhūmena bhūyate taddeśendhanādisambaddhena,
nānyena ayognyādinā'bādinā vā dhūmena bhūyate, na so'gnirdhūmo na bhavati bhavatyeveti tadbhāvasyāsvanivṛttihetubhāvābhūtasya darśanādeva dhūmo dhūmo bhavannevāgniṃ gamayati, na yatra na dṛṣṭastadavacchedena tvanmatena
adhūmo na bhavati yatastasmādanagnirna bhavati iti, tadbhāvāgrahaṇe doṣadarśanāt . ko doṣa iti cet,
ucyate --atadabhāvānvayaśabdārthatāyāṃ vidhirūpatadbhāvānvayaśabdārthaviparītakalpanāyām agniratra
dhūmāt ityasminnanumāne'gnidhūmavipakṣavyāvṛttimātreṣṭāvaniṣṭam adhūmasya paṭasyābhāvo ghaṭo vandhyāputro
vā syāt, aniṣṭaṃ caitat . eṣa liṅge doṣaḥ . liṅginyapi tathānagneḥ pavanasyābhāva udakaṃ khapuṣpaṃ vā
syādasambaddham, aniṣṭaṃ caitadapi . kiṃ kāraṇam ? tatretyabhūtānvayasādhanārthātathārthatvāt, yatra
dhūmastatrāgniḥ ityanvayasahitaḥ sādhanārthastathārthaḥ satyastadbhāvāt tatpradeśasambandhyagnidhūmabhāvāt, anyathā
tvadiṣṭātadabhāvātmakasya abhūtānvayasādhanārthasyātathārthatvādanantaranirdiṣṭāniṣṭaprāptiḥ . ata eva tarhi asmadiṣṭatadbhāvadarśanādeva tu sādhyasādhanadharmayoḥ agnidhūmayostathābhūtānvayadarśanahetoḥ saṃyogino-
raṅgulyoriva yathaikasya tathā dvitīyasyāpi tadbhāvāviśiṣṭā vṛttiriṣṭā, na tvādhārādheyavadatulyā, yathā
ādhāra ādhāra eva, ādheya ādheya eva, na viparyayeṇeti . kasmāt ? dvayorapi liṅgini ādhāre
deśendhanādau parasparapratyayādhārādheyapradhānopasarjanabhāvenāvinābhāvāt, prāgvyākhyātanirvartakagamyabhāvena ekavastudharmatvāt, kṛtakānityatvavat, yathā hi prāgabhāva-pradhvaṃsābhāvalakṣaṇa eka eva hyabhūtvā
bhavan bhūtvā cābhavan kṛtakaścānityaśca bhāvaḥ sādhya-sādhanākhyāṃ labhate tatheha agni-dhūmākhya eka eva

evaṃ ca sapakṣe sādhyasādhanadharmayoḥ sahabhāvadarśanārthamanvayavṛttyā sādharmyadṛṣṭānta ucyate tathāpratyakṣasambandhitvavivakṣāyāḥ .
prasiddhasya dharmasya sādhanatvādaprasiddhasya sādhyatvāt kuto liṅgaliṅgivyatikaradoṣāśaṅkā ? dharmiṇa evaikasya liṅgatvālliṅgitvācca, aliṅgatvād dhūmasyāpi
aliṅgitvāccāgneḥ .
yat punaridaṃ sambandhavādinaḥ prati liṅgaliṅgyaikarūpyāpādanameṣo'nyāyaḥ .
ko'yaṃ niyamaḥ sambandhinā dvitīyasambandhirūpeṇa bhavitavyamiti . na hi caitrā-
sādhya-sādhanavyapadeśaṃ labhate pradeśendhanādirbhāvaḥ . tasmāt sādhya-sādhanadharmayorliṅginyādhāre parasparapratyayādhārādheyapradhānopasarjanabhāvenāvinābhāvāt saṃyogivadvṛttiḥ, na tu kuṇḍabadarayorādhārādheyayoriva vṛttiḥ,
anumāne tulyakakṣatvādubhayoriti .
evaṃ ca sapakṣetyādi . etameva cāsmaduktaṃ nyāyamupodvalayati sādharmyadṛṣṭāntaprayogo lokaprasiddho
nyāyaśāstre ca . tadyathā--yatra dhūmastatrāgniḥ, yat kṛtakaṃ tadanityam iti sapakṣe sādhya-sādhanadharmayoḥ
agnidhūmayoḥ kṛtakānityatayośca tadvati deśāntare vastvantare vā ghaṭādau sahabhāvadarśanārthamanvayavṛttyā
sādharmyadṛṣṭānta ucyate . kasmāt ? tathāpratyakṣasambandhitvavivakṣāyā hetoḥ, prasiddhasya sādhanadharmatvena
aprasiddhasya ca sādhyadharmatvena vivakṣitatvādityarthaḥ .
yat punaratrāśaṅkyate tvayā --liṅgasya liṅgitvaṃ liṅgino vā liṅgatvaṃ prasaktam  
iti, etasyā āśaṅkāyā anupapattireva, prasiddhasya dharmasya sādhanatvādaprasiddhasya sādhyatvāt kuto
liṅgaliṅgivyatikaradoṣāśaṅkā liṅgaikadoṣāśaṅkānupapattirevetyarthaḥ . dharmiṇa evaikasya pradeśa-śabdāderliṅgatvād liṅgitvāccāliṅgaikadeśatvādvā liṅginaḥ, dharmyeva liṅgaṃ liṅgī ceti kṛtvā nāgnirliṅgī na dhūmo liṅgaṃ
tathā kṛtakānityatve . tasmādaliṅgatvād dhūmasyāpi nāliṅgitvādeva, aliṅgitvāccāgneḥ nāliṅgatvādeva .
tasmāt pratyakṣetarasambandhitvavivakṣitatvād na saṅkīryeyātāṃ liṅgaliṅginau . ataḥ prasiddhadharmaliṅgadvāreṇa
aprasiddhadharmaliṅgidvāreṇa caikasyaiva sādhanatvāt sādhyatvācca vyavasthitameva liṅgaliṅgitvamiti .
yat punaridaṃ sambandhavādinaḥ pratītyādi . yadetad liṅgaliṅgyaikarūpyāpādanameṣo'nyāyaḥ,
ko'yaṃ niyamaḥ--sambandhinā dvitīyasambandhirūpeṇa bhavitavyam iti ? naiṣa niyamo'sti pratyakṣāpratyakṣatvaviśeṣadarśanād dhūmāgnyādiṣu . taddarśayati --na hi caitrāśvetyādi, sva-svāmyādisaptavidhasambandheṣu
caitrāśvādisambandhināṃ pratyakṣāpratyakṣāṇāṃ na hi niyamo'sti--ekaḥ pratyakṣa iti dvitīyenāpi pratyakṣeṇa

śvādisambandhināmekaḥ pratyakṣa iti dvitīyenāpi pratyakṣeṇa bhavitavyam . tathā
saṃyogitvasādhyasādhakatva... ... ...yathaikaḥ saṃyogī tathā dvitīyaḥ .
ata eva caivaṃ vaktumayuktam--yathāhi satyapi dvigatatve sambandhasya na kadācidādhāra
ādheyadharmā bhavati nāpyādheya ādhāradharmā tathā na kadācilliṅgaṃ liṅgi bhavati liṅgi vā liṅgam .
saṃyogī tu yathaikastathā dvitīya iti tadvadiha na bhavati pra॰ samu॰ vṛ॰ 2 . 19 1/2 iti .
tanna ghaṭate . nanu tadvadeveha . saṃyoginorapi na yathaikasya saṃyogastathā dvitīyasya,
saṃyogitvāt, sthāṇvādisaṃyogavat .
yattūktam--idaṃ punarvaktavyam--kena prakāreṇa sambandhādekasmāt pratyakṣāditi . yadi svatvādinā
bhavitavyaṃ ceti . tathā saṃyogitvasādhyasādhakatvetyādi gatārthe yathāsaṅkhyaṃ nidarśane yāvad yathaikaḥ
saṃyogī tathā dvitīya iti, na hi iti vartate, uktādeva nyāyādayuktamevaṃ bhavitum .
ata eva caivaṃ vaktumayuktaṃ yathā tvayā yata evaṃ visrabdhamucyate guṇadoṣavicāranirapekṣeṇa
niḥśaṅkena . katamadayuktamiti cet, idaṃ tad darśyate'smābhiḥ --yathā hi satyapi dvigatatva ityādi
yāvat tadvadiha na bhavatīti saṃyoginoratulya ādhārādheyoriva na bhavatīti .
tanna ghaṭata iti . tatra vayaṃ tanna ghaṭata iti brūmaḥ . tadyathā --nanu tadvadeveha ādhārādheyavadeva,
saṃyoginorapi liṅgaliṅginordhūmāgnyorna yathaikasya pratyakṣasya saṃyogastathā dvitīyasyāpratyakṣasyeti pakṣaḥ,
saṃyogitvāditi hetuḥ . sthāṇvādisaṃyogivaditi dṛṣṭāntaḥ, yathā hi sthāṇuśyenayoḥ saṃyoginoḥ sthāṇorakarmaṇaḥ śyenasya sakarmaṇaśca saṃyogaḥ sakarmākarmakatvābhyāmatulyaḥ tathā malla-dvyaṅgulākāśādisaṃyogasaṃyogināṃ tathā caitrāśvādīnāmapyatyantapriyavāhanāditvādyupalakṣitatve pratyakṣāpratyakṣāditvainaiva viśeṣa iti .
yatrūṇāyattūktamityādi sambandhavādinameva prati ānyāpohikena paryanuyujya yaduktaṃ doṣajātam—

tataḥ svāmisambandhitvāt svasya svāmyāyattatvāduttarakālaṃ smṛtiranarthikā . athānyathā, tannoktam .
pra॰ samu॰ vṛ॰ 2 . 37 iti .
atra brūmaḥ--na kiñcidatra noktam . tatsambandhipratyakṣāt tathaivānumānāva-
yadi svasvāmibhāvena pratyakṣaḥ sambandhyekastato dvitīyasya svasya svāmino vā tena sahaiva gatatvādanyonyāpekṣatvācca sambandhasya śeṣasiddhyarthaṃ smṛtyānarthakyam . dṛśyate ca smṛtibalena śeṣasiddhiḥ . tasmāt svatvādipratyakṣatvādayuktamuktam . athānyathā, atha mā bhūdeṣa doṣa iti svasvāmitvādibhyo'nyena kenacit prakāreṇa
pratyakṣaḥ sambandhyekaḥ tatastatsambandhasmaraṇādanumānamiti manyethāḥ tanna bhavati tasya prakārasyānuktatvāt
svasvāmyādibhāvena sambandhāt iti vacanāt sva-svāmibhāvena vā prakṛti-vikārabhāvena vā kāryakāraṇabhāvena vā nimitta-naimittikabhāvena vā mātrā-mātrikabhāvena vā sahacaribhāvena vā vadhya-ghātakabhāvena vā kaścidarthaḥ kasyacidindriyasya pratyakṣo bhavati iti tebhyo'tiriktasyāvacanādeteṣāmeva vacanāditi .
etasmin parokte doṣajāte parihāraṃ brūmaḥ --na kiñcidatra noktam . vaktavyamaśeṣamuktamityabhiprāyaḥ .

tāraṇāt . dvayostu sambandhinorupalabdhe sambandhe'nyatarapratyakṣatvottarakālamupalabdhacarasambandhānusāriṇī smṛtiḥ kimityanarthikā syāt, agnyapekṣadhūmavat ?
evaṃ ca kṛtvoktam--kaścidarthaḥ kasyacidindriyasya pratyakṣo bhavati . tasmādidānīmindriyapratyakṣādarthāt pūrvaṃ samudāye kṛtasambandhamatiraviśiṣṭasyārthasyāstitvaṃ pratipadyate, yathā pūrvaṃ dhūmāgnyoḥ
sambandhaṃ dṛṣṭvā dhūmadarśanādagnerastitvaṃ pratipadyate   iti .
yattu tena pratyucyate--liṅgagrahaṇe tulyamiti cet pra॰ samu॰ vṛ॰ 2 . 37, tat tathaiva .
ahamapyevaṃ bruve--liṅgisambandhitvālliṅgasya liṅgyapekṣameva liṅgatvamiti yadi
liṅgaṃ gṛhītaṃ tena sahaiva liṅgī gṛhītaḥ . athānyathā, tannoktam .
yasmāduktabhedāt sambandhādanumānam, tacca tatsambandhipratyakṣāt ekasmāt pratyakṣāt   iti
vacanāt tenaiva prakāreṇānumānāvatāraṇāt . tadvyācaṣṭe --dvayostu sambandhinorityādi yāvadagnyapekṣadhūmavat . yathā dhūmaḥ pratyakṣa eko bahula-vartulorddha-pāṇḍutvādiviśeṣeṇāgnyavinābhāvirūpeṇa viśiṣṭaḥ
pratyāsanne deśe'gniṃ gamayati viśeṣāṇāmavinābhāvināṃ gamakatvādaśvasyābharaṇa-mardanapriyatvādiviśeṣāścaitrāvinābhāvinaścaitraṃ sambandhādeva gamayanti tathā caitrasya vā viśeṣā ārohaka-poṣaka-tadguṇaraktatvādayo'śvāvinābhāvino'śvaṃ gamayantyevetyupalabdhe sambandhe'nyatarapratyakṣatvottarakālaṃ yatrāyaṃ pratyakṣo'śvaścaitro vā
tatretaro'pi iti yā upalabdhacarasambandhānusāriṇī smṛtiḥ sā kimityanarthikā syāt ? naivānarthiketyarthaḥ .
kimiva ? agnyapekṣadhūmavat . yathāgnijanyātmalābho dhūmaḥ proktaviśeṣayukto'gneḥ sambandhasmaraṇāt
pratyakṣo'pratyakṣasya sambandhino'numānāyālam, agnirvā pratyakṣo'pratyakṣasya tatpariṇāmatvād bhāvi-bhūtadeśakālasambandhī sambandhina evaikasya pratyakṣatvāt sambandhāddhādekasmāt pratyakṣāccheṣasiddhiranumānam
  iti vā pāṭhāt sambandhina eva pratyakṣasya samānādhikaraṇokteḥ .
evaṃ ca kṛtvoktamityasyaiva lakṣaṇasya bhāṣyaṃ jñāpakamāha kaścidarthaḥ kasyacidindriyasya pratyakṣa
ityādi sāmānyavācinā kiṃvṛttena yāvadagnerastitvaṃ pratipadyata iti . avaśiṣṭasyāviśiṣṭasyeti vā
pāṭhaḥ, avaśiṣṭasya apratyakṣasya, aviśiṣṭasya darśanakālatulyasya taddeśavartino veti . śeṣo gatārtho granthaḥ .
yattu tenetyādi . svāmisambandhitvāt svasya svāmyapekṣameva svatvamityuttarakālaṃ smṛterānarthakyaṃ
prāptam ityatra tena ānyāpohikena pratyucyate paramatamāśaṅkya --liṅgagrahaṇe tulyamiti cet . syānmatam—
smṛterānarthakyaṃ sva-svāmyādisambandhipratyakṣatvāt ityetalliṅga-liṅginoḥ sambandhāviśeṣāt samānaṃ doṣajātamiti . tat tathaiva, yadyeṣa doṣaḥ syāt svasvāmyāditve liṅge'pi syādevāyaṃ liṅgaliṅginoranyonyāpekṣatvāt . atha tatra neṣyate, svasvāmyādiṣvapi mā bhūditi suṣṭhacyate --ahamapyevaṃ bravebruve, kasmāt ? liṅgi

yattūcyate--na, tasya sambandhitvenāgrahaṇāt . liṅgamanumeyasthaṃ pūrvaṃ dhūmāditvena gṛhyate paścāttasyāgnyādibhiravinābhāvitvaṃ smaryate pra॰ samu॰ vṛ॰ 2 . 37 iti . tadihāpi tulyam, anumeyasthaṃ svaṃ pūrvaṃ gṛhyate paścāt tatrasthaścaitro'vinābhāvīti smaryate na taddeśasambandhīti, deśādisthānagnidhūmavat .
yattūktam--svasvāmyādisambandhāccheṣasiddhiranumānam ityayuktamidam, kasmāt ? avyutpannasya tadgateḥ . dṛṣṭaḥ svasvāmyādisambandhānabhijñānāmapi avinābhāvitvamātropalabdherniścayaḥ, na cāgṛhītaḥ
sambandho'numānasya kāraṇam, jñānakāraṇatvena tasya jñāpakatvāt pra॰ samu॰ vṛ॰ 2 . 37 iti .
etadayuktam, avinābhāvitvasya sahacaribhāvasambandhatvāt tasmādapi yo
niścayaḥ so'pi svāmyādyarthavyutpannānāmeva bhavati tadāditvāt sahacaribhāvasya .
sambadhitvālliṅgasyetyādi tattulyatvapradarśanaṃ gatārthaṃ yāvad liṅgī gṛhīta iti . athānyathā tannoktamiti, yathānyāṃstvamuddhaṭṭayasi svāmyāditvenāgrahaṇe'nyathā grahaṇaṃ cet tannoktamiti tathā vayamapi tvāmuddhaṭṭayāmaḥ--anyathā liṅge grahaṇaṃ svasvāmyādiṣu anyatheti cenmanyase tannoktamiti .
atra yattūcyate tvayā--mā maṃsthā liṅgagrahaṇe tulyamiti, liṅge tvasti viśeṣaḥ --na, tasya sambandhitvenāgrahaṇāt . na hi liṅgaṃ sambandhitvamātreṇa gṛhyate, kiṃ tarhi ? anumeyadeśasthaṃ dhūmāditvena
pūrvaṃ gṛhyate, paścāt tasyāgnyādibhiravinābhāvitvaṃ smaryate, ādigrahaṇācchabdasya kṛtakāditvena prāg
grahaṇaṃ paścādanityatvāvinābhāvitvena smaryata iti sarvatra vyāpīti . atrocyate --tadihāpi tulyamityādi .
tattulyatvabhāvanam --anumeyasthamityādi yāvanna taddeśasambandhīti gatārtham . deśādisthānagnidhūmavaditi
dṛṣṭāntaḥ, yathā'gnirabhavan dhūmo deśādisthaḥ prāg gṛhyate pratyakṣo'pratyakṣāgneranyatvāt tataḥ paścāt agniriha
ityanusmaryate tathāśvaḥ svaṃ caitrādanyo gṛhyate grāmādisthaḥ tataḥ paścāt tatrasthaścaitro'vinābhāvīti smaryate
ihāgniḥ iti dhūmasambandhyagnismaraṇavaditi tulyamiti .
yattūktamityādi . svasvāmyādisambandhena sambandhāccheṣasiddhiranumānam ityasya lakṣaṇasya
doṣastenoktaḥ, atra brūmaḥ --ayuktamidam . kasmāt ? avyutpannasya tadgaterityādi tanmatapratyuccāraṇaṃ
yāvajjñāpakatvāditi, svasvāmyādisambandhānabhijñā api dhūmādagnimavinābhāvasambandhād niścinvanto
dṛśyante, sa ca mā bhūdagṛhītasambandhatvānniścayaḥ, jñānakāraṇatvaṃ hi jñāpakasya hetorliṅgādergṛhītasvarūpasya
notpādakabījādivaditi .
etadayuktam . kasmāt ? avinābhāvitvasya sahacaribhāvasambandhatvāt, na vinā bhavati saha
bhavati saha caratītyeko'rthaḥ . tasmādapi sahacaribhāvasambandhād yo niścayaḥ so'pi svāmyādyarthavyutpannānāmeva
bhavati, nāvyutpannānām . kasmāt ? tadāditvāt svasvāmyāditvāt sahacaribhāvasya, saptānāṃ sambandhānā

avinābhāvagamyātiriktārthaviṣayatvena tu sahacaribhāvādṛte'pi svasvāmyādisambandhavyutpannabuddherevānumānaṃ dṛśyate . tadyathā--kākabhavana-tatsvīkṛtatatprasavakāla-tatkṛtanīḍaprasavā-'ṇḍabheda-vivṛddhi-poṣaṇa-kākaśāvakasahacaraṇa-kākīpṛṣṭhagamanāni na kāraṇāni kokilatvajñānasya vyāpitvāvinābhāvirūpopetatāyāmapi
svasvāmibhāvapratyavagamanādārāt . paścāt tatpratipattiḥ svasvāmisambandhena bhavati
kokilaśāvako'yam, tatsvabhāṣāsamanvitatvāt, itarakokilavat .
evaṃ svasvāmyādisambandhā anumāpakāḥ, anumeyavyaktikāle tathopalabhyamānatvāt, tatprasiddhaliṅgavat .
manyatamatvāt tasyāpi . sa ca sahacaribhāvo'vinābhāvo gṛhyamāṇa evānumānakāraṇaṃ jñātajñānotpattihetutvājjñāpakasya . tasmādavinābhāvasambandhajñānaṃ svasvāmyādyantaḥpāti vyutpannānāmeva nāvyutpannānāmiti .
athavā vināpyavinābhāvitvena svasvāmyādivyutpatteranumetyata āha --avinābhāvagamyātiriktā-
rthaviṣayatvena tvityādi yāvaditarakokilavaditi sādhanenopasaṃhāro'syārthasya .
vyāpako yaḥ sa evāṃśo grāhyo vyāpyastu sūcakaḥ .anekadharmaṇornānyo grāhya-grāhakadharmaṇoḥ ॥  
ityetallakṣaṇavaiparītyena sahacaribhāvādṛte'pi svasvāmyādisambandhavyutpannabuddherevānumānaṃ dṛśyate, tadyathā—
kākabhavanetyādi samāsadaṇḍako vyāpaka-vyāpyatvābhyāṃ sahacaribhāvapradarśane yāvad vyāpitvāvinābhāvirūpopetatāyāmapīti, kākājjanma vyāpīti tatsvīkṛtastatprasavakālaḥ, tatkṛtanīḍaprasavaḥ, aṇḍabhedaḥ,
vivṛddhiḥ, kākena kākyā ca poṣaṇaṃ vātsalyena, tasya dvitīyena kākaśāvakena sahacaraṇam, kākyāḥ pṛṣṭhato
gamanamityetāni pūrvapūrvakāṇi vyāpakāni sādhyāni uttarottarāṇi vyāpyāni sādhakābhimatāni avinābhāvasambandhīni dharmāntarāṇi santyapi na kāraṇāni tāni kokilatvajñānasya . yāvadā kutaḥ ? svasvāmibhāvapratyavagamanādārāt, yāvat svasvāmisambandhaṃ nāvaiti tāvat kokilatvāpratipatteḥ paścāt tatpratipattiḥ
svasvāmisambandhena bhavati, tata uttarakālaṃ kokilaśāvako'yaṃ na kākaśāvakaḥ iti parityajyāvinābhāvyabhimatāṃstāṃstān dharmān vyāpakān vyāpyāṃśca tathā loke pratipattāro vaktāraśca bhavanti, kokilaśāvako'yam ityanumimate ca tatsvabhāṣāsamanvitatvāt viśiṣṭamādhuryopetasvaratvāt, itarakokilavaditi .
ādigrahaṇāt svasvāmisambandhavat prakṛtivikārādiśeṣasambandhā api vyutpannānāmevānumānakāraṇam .
ato'tra sādhanaṃ saṃhatārthamucyate --evaṃ svasvāmyādisambandhā anumāpakā itthamuktanyāyena .
kasmāt ? anumeyavyaktikāle tathopalabhyamānatvāt, anumeyasya agni-kokilā-'nityatvāderarthasya
vyaktikāle tenaiva svasvāmyādiprakāreṇopalabhyamānatvāt . kimiva ? tatprasiddhaliṅgavat, tena tena
prakāreṇa prasiddhaṃ dhūmādiliṅgaṃ tasya sambandhino'numāpakamagnyādeḥ svasvāmyādiprakāreṇaiva sambandhāt, yathā
kokilaśāvakastajjātīyānukārisvareṇaiveti .


yadapyuktam--na cāvaśyaṃ sarvatra svasvāmyādīnāmavyabhicāraḥ . tasmāt sambandhādanumānaṃ na
bhavati . upalabdhasambandhasya na punaravyabhicārāpekṣānumitiryuktā, tasyaivābhivyañjakatvāpatteḥ pra॰ samu॰
vṛ॰ 2 . 37 iti, etadapi na, śeṣasiddhivacanenāvyabhicārividhivṛtterupāttatvāt . idaṃ hi
sarvābhāsavyudāsena sambandhānumānavidhānam . pratyakṣetarasambandhyanumeyaḥ pratyakṣādyaviruddhārthaḥ pakṣo dharmadharmisamudāyākhyo nirdoṣa evānena śeṣasiddhivacanena gṛhītaḥ .
yathāyogaṃ sambandhādekasmāt pratyakṣāt pratyakṣavadvā prasiddhāt pakṣadharmasambandhāccheṣeṇa śeṣasya siddhiriti śeṣasiddhivacanādeva viruddhāsādhāraṇadharmavyudāsaḥ . siddhivacanaṃ sādhāraṇānaikāntikavadasiddhirmā bhūditi . asiddhirvyabhicāridharmatā .
tadyathā--svāmyasampradānacaitrānyathātvam... ... ...atipriyasutavat .

kiñcānyat --yadapyuktamityādi sambandhavādino doṣavacanam . na cāvaśyamityādi pratyuccāraṇam .
etaduktaṃ bhavati--svasvāmyādisambandhādanumānaṃ na bhavati, tadavyabhicārārthaṃ viśeṣākāṅkṣitvāt upalabdhe'pi
sve svāmini vāśve caitre vā svatantrajīvadatyantāviyogā ākāṅkṣyante . teṣāmevāvyabhicārāt ta eva hi
anumāpakāḥ syuḥ, na svasvāmyādisambandhaḥ satyapi tasminnanumānābhāvād vyabhicārīti . evaṃ pratyuccārya
ācārya uttaramāha --etadapi na, śeṣasiddhivacanenāvyabhicārividhivṛtterupāttatvāt, sambandhādekasmāt pratyakṣāccheṣasiddhiranumānam   ityasmin svārthānumānalakṣaṇe śeṣasiddhivacanena
vidhivṛttiravyabhicāriṇyevopāttā, tasmādayamadoṣaḥ .
tat kathamiti bhāvyata iti cet, ucyate --idaṃ hi sarvābhāsavyudāsenetyādi . pakṣa-hetu-dṛṣṭāntābhāsāḥ sarve tenaiva sambandhānumānavidhānenāpodyante . pratyakṣāditaraḥ śeṣaḥ sambandhī svādinā viśiṣyamāṇo
deśādiḥ sambandhyate'numeyo'numānābhāsabhedaiḥ pratyakṣādivirodhairaviruddhārthaḥ pakṣo dharmadharmisamudāyākhya uttaratrāvayavavidhāne parārthānumāne vītākhye sādhyābhidhānam iti vakṣyamāṇo nirdoṣa evānena śeṣasiddhivacanena gṛhītaḥ . yathāyogaṃ sva-svāmi-nimitta-naimittikādiṣu tena tena sambandhena sambandhāt pratyakṣāditi
pratyakṣasya dharmādupalabdhāt prasiddhāditi yāvat . tatraiko yaḥ pratyakṣaḥ sa pakṣadharmaḥ, śeṣo'numeyaḥ . kṛtakatvādyapratyakṣatvādavyāpīti cet, ata āha --pratyakṣavadvā, pratyakṣavat pratyakṣaḥ prasiddhaḥ, tasmāt prasiddhatvāt,
sambandhī pakṣadharmo'śvaḥ svam, tasya pakṣadharmasya sambandhāt prāgupalabdhādanusmaryamāṇāccheṣeṇa śeṣasya caitrasya
siddhiriti śeṣasiddhivacanādeva viruddhāsādhāraṇadharmavyudāsaḥ yatra yatrāśvaḥ svaṃ tatra tatra devadattaḥ svāmī
ityatyantāviyogādisambandhānvayayuktatvāt sapakṣavṛttiḥ vipakṣa eva vā vṛttiḥ kutaḥ ? śeṣāya śeṣe vā
pratyakṣādekasmāt sambandhāt ityetāvatā siddhe siddhivacanaṃ siddhireva nāsiddhiḥ ityavadhāraṇāt prameyatvād nityaḥ iti sādhāraṇānaikāntikavadasiddhirmā bhūditi . kā punarasiddhiḥ ? vyabhicāridharmatā .
tadyathā--svāmyasampradānetyādi yāvadatipriyasutavaditi . caitrānyathātvaṃ maraṇam . śeṣaṃ gatārtham .


itthaṃ hi vyabhicāriviśeṣavyāvartanenāpi sa eva sambandhī gamakaḥ sambandhyantarasya . na te viśeṣā gamakāḥ, tatsamarthanārthatvāt . na hi vātyāprasaṅgavyāvartanena
dhūmasya vyañjakatvam, bahveva hyavātyā ghaṭapaṭādi; na hi tadvadagneragamako dhūmaḥ . na vā'vātyeti vyañjakamagnerbhavitumarhati ghaṭapaṭādyadhūmatāyāmasatyāmeva . dhūmataiva hi satī
vahnitāyāḥ vyañjikā .
tathā kṛtakatvasya anityatvopalabdhasambandhasya anityatvāvyabhicārapradarśanārthaṃ vyatireka ucyate . yadyupalabdhasambandhasya punaravyabhicāritvāpekṣamanumānaṃ
na syāt vyatirekavacanaṃ na syāt . nāpi ca tasyaivābhivyañjakatvamāpadyate . tathā ca
kṛtakatvasyānityatvopalabdhasambandhasya punaravyabhicārāpekṣānumitiryuktā, tasyaivā-

itthaṃ hi vyabhicāriviśeṣavyāvartanenāpi sa eva sambandhī dhūmādiraśvādirvā gamakaḥ
sambandhyantarasya pratyakṣo'numeyasya dvitīyasyaikaḥ sambandhyantarasya sambandhitvāt . na te viśeṣā vyāvartyā
vidheyā vā gamakāḥ tatsamarthanārthatvāt, yathā na hi vātyāprasaṅgavyāvartanena dhūmasya vyañjakatvam,
adhūmo vātyā, sā na bhavatyayaṃ dhūmaḥ iti vātyāyāṃ nivartitāyāmagnerna gamako bhavati dhūmo yatrādṛṣṭastadvya-
vacchedamātreṇa, yasmād bahvevāvātyā ghaṭa-paṭādi, na hi tadvadagneragamako dhūmaḥ, na vā'vātyeti vyañjakaṃ
gamakamagnerbhavitumarhati ghaṭapaṭādyadhūmatāyāmasatyāmeva, kiṃ tarhi ? dhūmataiva hi satī vahnitāyāḥ
sambandhinī sambandhinyā vyañjiketi . tasmāccheṣasiddhivacanād nirastavyabhicārāśaṅkaṃ sambandhānumānameva
pratyakṣaikatvaviśeṣaṇābhyāṃ nirastasarvābhāsam .
kiñcānyat, tvayāpīṣyata etat prasiddhasambandhyevāprasiddhasambandhino gamakakaṃ yadavyabhicārasvarūpāvadhāraṇārthaṃ vyabhicāriviśeṣavyāvṛttirucyata ityatastatpradarśanārthamāha --tathā kṛtakatvasyetyādi .
anityaḥ śabdaḥ, kṛtakatvāt, yad yat kṛtakaṃ tat tadanityam iti sambandhavidhinā pradarśya
kṛtakatvasyaivānityatvāvyabhicārapradarśanārthaṃ yadanityaṃ na bhavati tat kṛtakamapi na bhavati' iti
vyatireka ucyate, yadyupalabdhasambandhasya punaravyabhicāritvāpekṣamanumānaṃ na syāt vyatirekavacanaṃ
pakṣadharmasādhyānugatisamarthanārthaṃ na syāt, tattu dṛṣṭam, nāpi ca tasyaiva vyatirekavacanasyābhivyañjakatvamāpadyate . tathā ca evaṃ ca kṛtvāsmannyāyena kṛtakatvasyānityatvopalabdhasambandhasya vyatireke punaravyabhicārāpekṣā'numitiryuktā, na tu tvanmatena . kiṃ kāraṇam ? tasyaivābhivyañjakatvavyakteḥ, yo'sau punaravyabhicāraḥ sa tasyaiva pakṣadharmasyābhivyañjakatvamabhivyanakti, na svayamevānukaṃpākampate . tathehāpīti

bhivyañjakatvavyakteḥ . tathehāpi, caitrāśvodāharaṇaṃ svasvāmisambandhasyopalakṣaṇārthamagnidhūmānityakṛtakatvādiṣu . so'tra, tadvatsattvāt, pūrvavat .
nanvevamavinābhāvopavarṇanamevedam . evamevaitat, ādhārādheyasaṃyogivadvṛttyabhedāt tvaduktasya vyāvartitatvādasmadabhihitestu pūrvatvāt . tvayā na jñātamanumānasvarūpaṃ sat mayā jñātam . yathā tvamāha tathā sambandhānumānaikadeśasya bhāṣyamātramevedam, tadanatiriktārthatvāt, vṛddhirādaijarthavyākhyānavat . evaṃ ca dravyārthāsatyo-
tatsādharmyaṃ yojayati . caitrāśvetyādi, yaccaitrāśvodāharaṇamatrānumānalakṣaṇabhāṣye tat svasvāmisambandhasyopalakṣaṇārthamagnidhūmānityakṛtakatvādiṣu tulyanyāyatvāt . so'tra sa ityapratyakṣo'gnicaitrānityatvādidharmaḥ
atra iti pradeśe pratyakṣād dhūmāśvakṛtakatvādeḥ pakṣadharmāt sādhyārthaḥ pakṣo'vagamyatām . tadvatsattvāditi
hetuḥ, so'smin sambandhī vahnicaitraśabdādirastīti tadvān dhūmāśvakṛtakatvādiḥ, sa eva dharmaḥ san tasya
bhāvāt tadvatsattvāt . yatra yatra tadvatsattvaṃ tatra tatra so'sti, pūrvavat, yathā pūrvottaradhūmādiragnyādinā
sambandhāt tatsvāmika eva tathehāpītyevamādīnāmupalakṣaṇārthaṃ caitrāśvodāharaṇamiti .
atrāha --nanvevamavinābhāvopavarṇanamevedam . nanvitthamavinābhāvasambandho madiṣṭa eva, avyabhicārākāṅkṣānumānatvāditi . atrocyate--vayamapi brūmaḥ --evamevaitat avinābhāvasambandhāt svasvāmyādivikalpādanumānam . kasmāt ? ādhārādheyasaṃyogivadvṛttyabhedāt, ādhārādheyavadvṛtteḥ saṃyogivadvṛtteścābhedāt yattvayoktam --ādhārādheyavadvṛttistasya saṃyogivanna tu pra॰ samu॰ iti, tasya vyāvartitatvāt .
kiñcānyat, asmadabhihitestu pūrvatvāt, dinna-vasubandhvādibhyo buddhācca pūrvakālatvāt kāpilasya tantrasya
ārhataikadeśanayamatānuhāritvācca tadanumānasya taccāsmanmatopajīvanameva . tvayā na jñātamanumānasvarūpaṃ
sat mayā jñātamiti .
tadvyākhyā --yathā tvamityādi . bhāṣyamātramevedamiti pakṣaḥ, sambandhānumānaikadeśasyaivaitallakṣaṇasya
bhāṣyamātraṃ tvatprayāsaphalam, tadanatiriktārthatvāt, yad yato'natiriktārthavyākhyānaṃ tat tadekadeśasyaiva
bhāṣyamātram yathā vṛddhiritīyaṃ saṃjñā bhavati ādaicāṃ varṇānām, saṃjñādhikāraḥ saṃjñāsampratyayārthaḥ ityādi
vṛddhirādaic pā॰ 1 . 1 . 1 ityasya, tathedaṃ tvadīyamavinābhāvasambandhavyutpādanamasmajjñātasya sambandhānumānaikadeśasya bhāṣyamātram, tadapi sarvaṃ na viditamityabhiprāyaḥ . kāpilamapi cāsmadupajñameva dravyārthavikalpaikadeśatvāditi cābhiprāyaḥ . ata āha --evaṃ ca dravyārthāsatyopādhisatyārthavyākhyānujñā kṛtā tvayā
sāmānyopasarjano viśeṣaḥ śabdārthaḥ iti dravyārthasyāpyanujñānādabhyupagataṃ bhavati dravyārthavādimatānumānalakṣaṇānujñānāt . tasyāṃ cāsatyopādhisatyārthavyākhyānujñāyāṃ liṅgino liṅgatvaṃ prasaktam ityasyābhāvaḥ, na

pādhisatyārthavyākhyānujñā kṛtā tvayā . tasyāṃ ca nahi liṅgino liṅgatvaṃ prasañjayituṃ śakyam .
tathāpi syāt vivakṣābhedāt tathā tathā svasvāmyādigamyagamakatvāt . tadyathā
devadatta yajñadattayoḥ saṃyuktayoranyonyaṃ liṅgatvaṃ liṅgitvaṃ ca bhavati tathā svasvāmyādiṣu . tathāhi rājño lājapeyātaraṇaṃ tatkaraṇājñayā... ... ....
na, saṃyogitva ekarūpatvād agnito'pi dhūmānumitiprasaṅgaḥ . tatkāla eva ca
dhūmo'sti . na, asambhavāt . pratyakṣatvāddhūmo'sādhyaḥ, sādhyastvagnirapratyakṣatvāt
saṃyogyekarūpatvāccāniṣṭāpādanamanapekṣitārtham . saṃyogitva... ... ....
yat punaridamuktam--yasya tvavinābhāvitvaṃ sambandho'bhimatastasyāyamadoṣaḥ pra॰ samu॰
vṛ॰ 2 . 37 iti . atra guṇadoṣābhimānaḥ... ... ....
hi liṅgino'pratyakṣasya liṅgatvaṃ pratyakṣatvaṃ prasañjayituṃ śakyamṛddhimadbhirbuddha-bodhisattvādibhirapi yathokto'smābhiravyatikara iti .
tathāpi syādityādi . na hi liṅgasya liṅgitve liṅgino vā liṅgatve kaścid doṣo'sti vivakṣābhedāt tathā tathā sva-svāmyādigamyagamakatvāt, svaṃ vā gamyatvena gamakatvena vā vivakṣyeta svāmī
vā yadā tadā vivakṣitasyānyatarasya gamyatvaṃ gamakatvaṃ vā yathāvivakṣaṃ dṛśyate, tadyathā--devadattetyādi
dṛṣṭāntaḥ, yathā kasmiṃścit kāle'nyatarakarmaṇā devadatto yajñadattena yukto bhavati yajñadatto vā devadattena
tayoścānyonyaṃ liṅgatvaṃ liṅgitvaṃ ca paryāyeṇa vivakṣāvaśād bhavati yugapadvobhayakarmajasaṃyogitvāt tathā
svasvāmyādiṣviti . tathāhītyādi rājño viśeṣitasya lājapeyātaraṇaṃ tatkaraṇājñayetyādi gatārthamagninā
dhūmānumānamiti .
atrāha --na, saṃyogitva ekarūpatvādityādi . nāgneḥ pūrvaṃ paścādvā dhūmaḥ saṃyogī na dhūmo
vāgneriti matvā'niṣṭamāpādyate --agnito'pi dhūmānumitiprasaṅga iti; kiṃ tarhi ? tatkāla eva cāgnyupalabdhikāla eva dhūmo'sti iti bhavatyevāniṣṭāpādanamidaṃ vyatikaraprasaṅga iti .
atrocyate --na, asambhavāt, na sambandhāviśeṣādagniliṅgatvaṃ dhūmaliṅgitvaṃ ca prāptam,
kiṃ tarhi ? pratyakṣatvāddhūmo'sādhyaḥ sādhanaṃ tu, sādhyastvagnirapratyakṣatvādanumeyatvādasādhanam . dhūmo'pi
sādhyaścet pratyakṣamapramāṇaṃ syāt tadaprāmāṇye cānumā nirbījā syāt . anumitiḥ ityapaśabdena parānukaraṇaṃ
doṣaścaiṣa syāditi . kiñcānyat, saṃyogyekarūpatvānumānāccāniṣṭāpādanam agnito'pi dhūmānumānaprasaṅgaḥ
iti yadetad bhavatsādhanametadanapekṣitārtham . tatpradarśanārthaṃ sādhanam --saṃyogitvetyādi gatārthamaniṣṭāpādanam .
yat punaridamityādi svapakṣe doṣābhāvapradarśanārthaṃ yaduktaṃ tvayā yasya tvavinābhāvitvamityādi

agryādisambandhī... ... ...liṅgī .
itthamuktvā yat punaridamucyate--agnito'pi dhūmānumitiprasaṅgaḥ iti nyāyadigmūḍhena tat . iha deśasādhyatāmuktvā liṅgiliṅgatattvavyavasthānavṛtterevaṃ vaktavyam—
agnimato'pi dhūmavadanumāprasaṅgaḥ... ... ...ubhayato'pi tanmatubarthasya tathā
tatheṣṭavadvṛtteḥ . dhūmaviṣaya etadeva syāt . athatra punarnāsti doṣagandho'pi .
dhūmavattvasya hi liṅgatvaṃ yuktam, liṅgitvamapi taddeśavivakṣāyā agnimattvaviśiṣṭasya
deśasyaiva . na hyagnimattvasya yuktaṃ liṅgatvaṃ sādhyatvāt . ata eva mayā tatpradhānamevocyate--agnito'pi dhūmānumitiprasaṅga iti .
yāvadadoṣa iti . vayaṃ tu brūmo'tra guṇadoṣābhimāna ityādi sādhya-sādhanadharmavaddeśādyanumeyatvamuktvā
punastasyaiva doṣābhidhānādapratyabhijñātam agnyādisambandhītyādinā tvayaivābhyupagatamiti darśayati tasyaiva
deśasya liṅgatvaṃ liṅgitvaṃ ca na dharmayoragnidhūmayoriti yāvad liṅgīti tvanmatamevedamiti
pratyabhijñāpayati .
itthamuktvā yat punaridamucyate--agnito'pi dhūmānumitiprasaṅga iti, nyāyadigmūḍhena
taditi . kathaṃ punaramūḍhā bruvata iti cet, brūmastvāṃ śikṣāṃ grāhayantaḥ, tadyathā --iha deśasādhyatāmuktvā
liṅgiliṅgatattvavyavasthānavṛtterevaṃ vaktavyamityādi, tāṃ nyāyavyavasthāmanuvartamānena tvayetthaṃ vaktavyam
agnimato'pi dhūmavadanumāprasaṅga ityādyupadeśagrantho yāvadubhayato'pi tanmatubarthasya tathā tatheṣṭavadvṛtteriti tatkāraṇoktim . dhūmaviṣaya etadeva syād dhūma eva deśaviśeṣānapekṣo'numāpakaḥ syādagnireva
vānumeyastadā'gnito dhūmānumānaṃ dhūmādagnyanumānavat syāt prasaṅgaḥ saṃyoginoraviśeṣāt . atha punardeśasya
sādhya-sādhanatvānnāsti doṣagandho'pīti .
tad bhāvayati --dhūmavattvasya hītyādi . dhūmavattvadharmaviśiṣṭasya deśasyaiva liṅgatvaṃ yuktam, dhūmavattvena siddhasya tasya sādhakatvāt . liṅgitvamapi taddeśavivakṣāyā hetoḥ agnimattvaviśiṣṭasya
deśasyaiva liṅgitvaṃ yuktam . agniviṣaye tu deśe liṅgatvaṃ na yuktam, kiṃ kāraṇam ? na hyagnimattvasya
yuktaṃ liṅgatvaṃ sādhyatvāt, sādhyatvaṃ liṅgitvāt, liṅgitvamasiddhatvāt . asmanmatena tu liṅgatvamapi
agnimattvaviśiṣṭasya deśasyaiva śakyaṃ bhāvayitum, agnipratyakṣatve dhūmāpratyakṣatve ca kadācit . ata eva
mayā tatpradhānameva deśapradhānamevocyate--agnito'pi dhūmānumitiprasaṅga iti .


nanvevaṃ deśamupekṣyāgnereva liṅgitvaṃ syādanumeyatvāt . na cāsau liṅgī bhavitumarhati loke siddhatvādananumeyatvāt . tathā coktam--

na dharmī dharmiṇā sādhyo na dharmastena dharmyapi .
dharmeṇa dharmaḥ sādhyastu sādhyatvāddharmiṇastathā ॥ pra॰ samu॰ 3 . 13

upacārādevedamucyata iti cet, atra tattvaṃ mṛgyate, suhṛtsūpacāraḥ... ... ...
sādhyatvāddharmiṇastathā .
evaṃ tvagnimaddeśasya liṅgatvam, dhūmavattvasādhakaliṅgānanyatvāt, dhūmavattvasvātmavadeva .

atrāha --nanvevaṃ deśamupekṣya anādṛtya agnereva liṅgitvaṃ syād bhavituṃ yogyam . kasmāt ?
anumeyatvāditi . atrocyate --na cāsau liṅgī bhavitumarhati agniḥ, kasmāt ? loke siddhatvāt,
ato'nanumeyatvāt .
tathā coktaṃ tvayā yathāsmanmataṃ dharmaviśiṣṭo dharmyeva sādhyaḥ sādhanaṃ ca ityatra tvadvacanameva
jñāpakam . na dharmī dharmiṇetyādi ślokaḥ . na dharmī dharmiṇā sādhyo yathāgnirdhūmena, siddhatvādagnestaddharma-
tvābhāvād dhūmasya . na dharmo dharmiṇā iti vartate, yathāgninoṣṇasparśaḥ, siddhatvāt taddharmatvābhāvācca .
tena dharmyapi tena dharmeṇā'nantaranirdiṣṭena vibhaktipariṇāmanirdeśāt dharmyapi na sādhyaḥ, yathā--asti
pradhānam, bhedānāmanvayadarśanāditi, dharmyasiddhereva dharmāsiddheḥ . pāriśeṣyād dharmeṇa dharmaḥ sādhyastu .
nanu dharmayorapi parasparaṃ dharmatvāsiddhirdharmitvābhāve, tasmādayuktaṃ sādhya-sādhanatvamiti . netyucyate
sādhyatvāddharmiṇastathā, tena prakāreṇa tathā anekadharmaṇo dharmiṇo vastunaḥ sisādhayiṣitadharmaviśiṣṭasya
sādhyatvāt siddhadharmaviśiṣṭasya sādhanatvāt . tathā cāha --sādhyatvāpekṣayā cātra dharma-dharmivyavasthā na
guṇa-guṇitvenetyadoṣaḥ   iti .
upacārādevedamucyata iti cet . syānmatam--satyam, paramārthato liṅgaliṅgibhāva ekasya vastunaḥ
siddhasādhyadharmaviśiṣṭasya tathāpi upacārakṛtāddharmabhedād bhinnamivābhinnamapyucyate iti . etaccāyuktam,
yasmādatra tattvaṃ mṛgyate suhṛtsūpacāra ityādi yāvat sādhyatvadhatvāddharmiṇastatheti gatārthaṃ
savyākhyānam . tasthāt siddhamagnimattva-dhūmavattvaviśiṣṭasyaiva deśasya liṅgatvaṃ liṅgitvaṃ ca .
tadupasaṃhṛtya tvāṃ prati yadasiddhaṃ prastutamagnimaddeśaliṅgatvaṃ tat sādhayāmaḥ . tadyathā --evaṃ tu agnimaddeśasya liṅgatvamiti pratijñā . hetuḥ --dhūmavattvasādhakaliṅgānanyatvāditi . dṛṣṭāntaḥ --dhūmavattvasvātmavadeva, yathā dhūmavattvaṃ svātmā deśasya tadananyatvāt liṅgaṃ tathāgnimattvasvātmā tadananyatvāddeśasya
liṅgameva, tadananyatvaṃ ca pratipāditameveti .


nāgnimattvasya liṅgatvaṃ vyabhicāritvāt prameyatvavat .
na, dhūmavastutvānumānabhūtena liṅgatvaṃ niyatam . avyabhicāritvopapādanenāgnyavinābhāvitvenaiva dhūmatvasiddheḥ .
athātra kiṃ pratipattavyaṃ dhūmaliṅgādagnipratipattivadagnerapi dhūmapratipattiḥ syāt .
atha kiṃviṣayaḥ sampradhāraḥ ? darśitanyāyadeśasādhyatāyā yuktameva liṅgasya
liṅgino vā liṅgitvaṃ liṅgatvaṃ vā . dhūmavattvaliṅgitvāpattau tu prameyatvavadagnimattvavyabhicārālliṅgatvābhāva eva . na hi sarvatrāgnau dhūmasyāśaṅkyamanumānam, anugamābhāvāt . deśāsādhyatāyāmapi siddhasādhananyāyavirodhadoṣaḥ .

atrāha --nāgnimattvasya liṅgatvaṃ vyabhicāritvāt, vyabhicarati hyagnimattvaṃ pradeśasya dhūmavattvādṛte'pi deśāntare kālāntare cāyoguḍāṅgārādiṣu dṛṣṭatvāt . kimiva ? prameyatvavat, yathā nityaḥ śabdaḥ,
prameyatvāt, ākāśavat ityukte prameyatvaṃ ghaṭādāvanitye vināpi nityatvena dṛṣṭaṃ tathā agnimattvaṃ dhūmavattveneti vyabhicāritvādananyatvasyāsādhakatvam . dhūmavattvasya tu bhavati agnimattvena vinā na dṛṣṭatvāditi .
atra brūmaḥ --na, dhūmavastutvānumānetyādi . dhūmasya hi vastutvena ātmalābhenaivānumānabhūtenāgnyavinābhūtena liṅgatvaṃ niyataṃ pāṇḍutvabahulatvāvicchinnamūlatvādirūpeṇa dhūmatvaniścayakareṇa, tatra liṅgitvadoṣaprasaṅgasyāvatāra eva nāsti pratyakṣatvāt siddhatvādeva liṅgatvāt . tathāgnerapi pratyakṣatve dhūmasya liṅgino
liṅgatvam . avyabhicāritvopapādanenetyādi, yadi tu agnimattvaṃ prameyatvavad dhūmaṃ vyabhicaret tato
dhūmasya dhūmatvameva sandihyeta bāṣpanīhārādibhāvenābaddhamūlāditvāt . tasmāt sandigdhāsiddho hetuḥ
syāddhūmaḥ, kuto'sya liṅgatvam ? agnyavinābhāvitvenaiva tu baddhamūlatvādirūpeṇa dhūmatvasiddheḥ syāt pakṣadharmatvālliṅgatvam, tathāgnerapi dhūmasiddhau liṅgatvam .
itara āha --athātra kiṃ pratipattavyaṃ dhūmaliṅgādagnipratipattivadagnerapi dhūmapratipattiḥ
syāt, vastuno liṅgaliṅgitvāviśeṣāt . pratipattau tu dṛṣṭo viśeṣa ityabhiprāyaḥ .
ācāryo'trāpi aviśeṣamāpādayitukāmastameva vācayituṃ cāha --atha kiṃviṣayaḥ sampradhāra iti .
itara āha --darśitanyāyadeśasādhyatatāyā hetoḥ, darśito'yaṃ nyāyaḥ--deśa evāgnimattvena sādhyaḥ
sādhanaṃ dhūmavattveneti . tasmāt yuktameva liṅgasya liṅgino vā liṅgitvaṃ liṅgatvaṃ vā, na virudhyata
etat . kintu dhūmavattvaliṅgitvāpattau tvityādi . satyapi saṃyogitvāviśeṣe dhūmasaṃyogitvamevāgnergamakaṃ
dṛṣṭam yatra yatra dhūmastatra tatrāgniḥ iti . dhūmavattvasya liṅgitve prameyatvavadagnimattvavyabhicārālliṅgatvābhāva eva . tasmādagneranyathā saṃyogitvamanyathā dhūmasya, yasmād na hi sarvatretyādi yatra yatrāgnistatra tatra
dhūmaḥ iti āśaṅkyamanumānam anugamābhāvāt sarvatrāgnau dhūmābhāvāt . mā bhūdeṣa doṣa iti deśāsādhyateṣyate, tasyāṃ ca deśāsādhyatāyāmapi siddhasādhananyāyavirodhadoṣaḥ dhūmādagniḥ iti agneḥ
siddhatvāt sādhyatvenepsitaḥ pakṣaḥ nyāyamukha॰ iti lakṣaṇānavatāraḥ prakāśitaprakāśanavacca vaiyarthyamiti .


agnisādhanavadeva hi dhūmasādhane'pi vināgninā dhūmasya dṛṣṭatvād vyabhicārād
nānumānasambhavaḥ .
sambhāvyate tu dhūmadarśanāt agniratra iti agnidarśanādvā dhūmo'tra iti,
agne randhanagṛhatvavat . yatra dhūmāsambhavastatrāgnerapyasambhavo'ntarjalavat . anvayārthaḥ
sambhavārthatvena itaravat . pratītirapi tathā . athavālaṃ bhavatu .
agniratra iti pratijñāyām agnirevātra iti nāvadhāryate tāvat tatra pṛthivīndhanādisadbhāvāt . nāpi agniratraiva ityavadhāryate pratyakṣādiprasiddhiviruddhārthatvāt .
nāpi agniratra bhavatyeva ityavadhāryate sadāgnidhūmābhāvāt tatra .
tasmād vivakṣite deśe kāle bhavatyagniriti pratijñārthaḥ, avyutpattividhyanavadhṛteḥ, raktamidaṃ karavīrapuṣpam iti pratijñāvat .

atra brūmaḥ --agnisādhanavadeva hītyādi agni-dhūmayoraviśiṣṭagamyagamakabhāvāpādanagrantho gatārthaḥ .
vāsagṛhe'panītāgnike dhūmo'gninā vinā dṛṣṭo'raṇinirmathane vā'bhūtāgnike tasmāt tulyo vyabhicāraḥ .
kathaṃ punaranumānasambhavaḥ ? sambhāvyate tu dhūmadarśanādagniratreti agnidarśanādvā dhūmo'treti,
tat punaḥ pramāṇāntaragate deśe'gnita eva dhūmaḥ, baddhamūlatvādibhirdhūmādvāgniriti . tatra dṛṣṭāntaḥ --agne randhanagṛhatvavaditi tvaritataraṇakaraṇārthājñāptāgnihastasūpakārake randhanagṛhe dhūmaḥ sambhavati iti . vaidharmyeṇa yatra
dhūmāsambhavastatrāgnerapyasambhavo'ntarjalavaditi . dhūmo'gneranyatra na sambhavatītyanvayasyārthaḥ sambhavārthatvena
itaravaditi dhūmavat, yathā dhūmo'gnau sambhavati sa kadācit kvacit tathāgnirdhūme sambhavati ityanvayārthaḥ
śakyata eva, pratītirapi tathā . athavālilaṃ bhavatviti alamiyatā krīḍiteneti vastutaḥ pratipattitaśca
pratipāditamapi asmābhirna pratipadyase liṅga-liṅgitvāviśeṣaṃ kimartham ? yadyapi na pratipadyase tathāpyata
uttaramavayavanirūpaṇenāpi pratipādayiṣyāmaḥ .
agniratra ityasyāṃ pratijñāyāmityādi . agnirevātra iti nāvadhāryate tāvat tatra pṛthivīndhanādisadbhāvāt tadabhāve'gnereva durlabhatvāt, deśasyaiva vā'bhāvāt tadādheyayoragnidhūmayorapyabhāvāpatteḥ .
nāpi agniratraiva ityavadhāryate tatpradeśāgnito'nyeṣāmagnīnāmanagnitvābhyupagame pratyakṣādiprasiddhiviruddhārthatvāt pratijñādoṣāt, tatpradeśavyatirikteṣu pradeśeṣvagnyabhāvāt yatra yatrāgnistatra tatra dhūmaḥ iti
dṛṣṭānto na śakyo vaktum, atastannirāsaḥ . nāpi agniratra bhavatyeva ityavadhāryate bhavatiprayogavyavahāreṇa, na na bhavatyapi kadāciditi . kiṃ kāraṇam ? sadāgnidhūmābhāvāt tatra tasmin deśe
kādācitkāgnivyudāso nirarthakaḥ satatamagnidhūmayorabhāvāt .
tasmādvivakṣite deśe tasmiṃstasmin kāle bhavatyagniḥ iti pratijñārthaḥ . kasmāt ?

dhūmaśca pakṣadharmo'nubaddharūpa evāgninā bhavati agnisahacaritvāgninimittatvakhyāpanārtham . iha kvacit sahacaribhāvaḥ, kvacicca nimittanaimittikabhāvaḥ . iha tu
dvyavayavameva liṅgam . tatrāvinābhāvī sahacarī . sahacarāvagnidhūmau . sahacaro'smin
vidyata iti sahacarī . asmin vidyata evāgnirdhūme, na na vidyata eva, na ca na
vidyate'pi kvacit . tasmin hi kila sati vidyata evāgniḥ, na na vidyate vātyādivat, na ca na vidyate'pi dhūmāsahacarāyognidhūmavat, na vā sapakṣasahacare na
vidyata eva kṛtakamiva nitye . evamasiddhaviruddhānaikāntikavyudāsena sahacaribhāvānumānaṃ sidhyati .
nanvevaṃ kimarthaṃ nimittanaimittikabhāvopādānam ? na, agnivad vyabhicāri-
avyutpattividhyanavadhṛteḥ, vidhinaivāvyutpāditāvadhāraṇenoktatvāt raktamidaṃ karavīrapuṣpam ityavyutpannaraktaśvetaviśeṣaṇāya puruṣāyeva tannirūpaṇārthā raktameva, śvetameva vā ityavadhāraṇānapekṣā pratijñā .
dhūmaśca pakṣadharmo'nubaddharūpa evāgninā bhavati . kimartham ? agnisahacaritvāgninimittatvakhyāpanārtham . tadvyākhyā --iha kvacidityādi, rūpasparśayoḥ sahacaribhāvaḥ, daṇḍādi nimittam ghaṭo naimittika
iti nimittanaimittikabhāvaḥ, tāvetau sahacarinimittanaimittikabhāvāvavayavau, tadeva hi tat, iha tu dvyavayavameva liṅgam . tatrāvinābhāvītyādi, sahacaribhāvaṃ tāvadādau nirūpayāmaḥ, so'vinābhāva eva .
tadvyākhyā nirūpaṇārthā --sahacarāvityādi sahacaro yasmin vidyata iti sahacarī dhūmasyāgniriti inipratyayaḥ
saptamyarthe, asya trividho'rthaḥ --asmin vidyata evāgnirdhūme agnita eva cāyamiti pakṣadharmāvadhāraṇam .
na na vidyata eveti sapakṣānanugato vipakṣa eva san iti viruddhāsādhāraṇānaikāntikāśaṅkā mā
bhūditi . na ca na vidyate'pi kvacit sahacarī dhūma iti sādhāraṇānaikāntikāśaṅkā mā bhūditi vā .
tadvyācaṣṭe --tasmin hi kila satīti, parābhimatasya dhūme liṅgini agniliṅgatvasya vyudāsārthaṃ tadudāharaṇāni, sati vidyata evāgnirna na vidyate vātyādivadityasiddhavyudāsena . na ca na vidyate'pi
dhūmāsahacarāyognidhūmavaditi sādhāraṇānaikāntikāśaṅkāvyudāsena . na vā sapakṣasahacare na vidyata eva
kṛtakamiva nitya iti viruddhāsādhāraṇānaikāntikāśaṅkāvyudāsena . evamasiddhetyādyuktopasaṃhāro gatārthaḥ .
nanvevamityādi . evaṃ tarhi asiddhaviruddhānaikāntikavyudāsena sahacaribhāvānumānasiddhau satyāṃ
kimarthamanarthakanimitta-naimittikabhāvopādānam ? tasmādekāvayavamevāstviti .
etacca na, agnivad vyabhicāritvād dhūmasyāpi, yathāgnirdhūmaṃ vyabhicarati ayognyādāvabhāvāt
tathā dhūmo'pi agnimapanītāgnikavāsagṛhādau araṇinirmathanādau ceti samānam . tadvyākhyā yadi he
hi sa sadetyādi sadṛṣṭāntopanayā sabhāvanā gatārthā prāguktanyāyā . sannihitanimitta-sahacariprakhyā

tvād dhūmasyāpi . yadi hi sa sadā... ... .... pāṇḍūrdhagatibahalotsaṅgyekadeśabaddhamūlapunaḥpunarutthāyidhūmasyāgnimantareṇābhāvād nimittanaimittikabhāva eṣitavyaḥ .
balākāpatākāvacca sahacaribhāvo'pyeṣitavyaḥ,...nimittanaimittikabhāve satyapi
dhūme'gnervyabhicāradarśanāt .
sahacarinimittopapattau tu na kācid vyabhicāradik . deśāntarāsañcāridhūmasya tatkālasannihitāgninimittatvād viśiṣṭasyaiva dhūmasyāgnau gamakatvam,
viśeṣaṇārthavattvāt . sa yathāgnimattvaṃ gamayati tathā sannihitāgninimittatvamapi .
evaṃ cāgnerapi gṛhītatvād na pratyakṣādi pramāṇāntaramapekṣyate kṛtakatvene-
panena viśiṣṭadhūmagrahaṇaṃ tasminneva deśe kāle ca nānutpanno nātīto nāpanīto vāgniḥ ityetasyārthasya
prakhyāpanārtham . satyapi sahacaribhāve nimittabhūttaṃ tamagnimantareṇa dhūmasyaivābhāvād nimittanaimittikabhāva
eṣitavyaḥ . tatastadavadhāraṇārthāni liṅgāni darśayannāha --pāṇḍūrdhagatītyādi . pāṇḍuviśeṣaṇaṃ bāṣpanīhārādivyudāsārtham . ūrdhagatyā bahalatvena ca dhūmikāvyudāsaḥ . utsaṅgigrahaṇāt śarāvākārorddhavistāritvaṃ
sūcyate, pārśvavistāritvād dhūmikādīnām . ekadeśabaddhamūlagrahaṇādabhūtā-'panītāgni-vātyādivyudāso'nekatra bhramaṇāditvāt teṣām . punaḥpunarutthāyidhūmagrahaṇādapanītāgnikavāsagṛhāraṇinirmathanāvasthāvyudāsaḥ . tasmāt salila-balākayoḥ sahacariṇorivāgnidhūmayorvyabhicāradarśanād nimittanaimittikabhāvo'pīṣṭa iti . so'pi nimittanaimittikabhāvaḥ sahacaribhāvena vinā vyabhicaratyeveti darśayannāha --balākāpatākāvaccetyādi yāvad dhūme'gnervyabhicāradarśanāditi bhāvanā gatārthā, naimittikasadbhāve nimittābhāvadarśanāt sthapatikṛtaprāsādādivaditi .
tadubhayagatadoṣaparihāreṇa dvyavayavaguṇaprakāśanārthaṃ cāha --sahacarinimittopapattāvityādi yāvad
viśeṣaṇārthavattvāditi . ubhayaviśeṣaṇasampattau satyāṃ kācid vyabhicāradig na sambhavati . tat katham ?
iti tad darśayati --deśāntarāsañcārītyādinā bhāvayan, tatkālasannihitāgninimittatvād dhūmasya vyabhicāramalaviśuddhasya tairviśeṣaṇairviśiṣṭasyaiva sahacariṇyagnau gamakatvam, itarathā dhūmasyāpi agneriva dhūme vyabhicārād viśeṣaṇasāmarthyādevānumānārthavattvam, viśeṣaṇānupādāne'gnimattvameva na gamayati ubhayato'pi
sahacaritve nimittanaimittikatve vā'sati yasmāt tasmāt sa yathāgnimattvaṃ gamayati tathā sannihitāgninimittatvamapi gamayati iti vartate, yathāgnimattvena vinā nāsti dhūmavattvaṃ tathā tannimittatvamantareṇa
nāstītyagnimattvavannimittatvamapi gamayati ubhayatrāvyabhicārāditi .
syānmatam--liṅgatvādagniḥ pratyakṣaṃ pramāṇāntaramapekṣeta dhūmavaditi . tanna bhavati, evaṃ cetyādi .
evamuktabaddhamūlatvādiviśiṣṭadhūmaparigrahe'gnerapi gṛhītatvād na pratyakṣādipramāṇāntaramapekṣyate . kimiva ?

vānityatvasya . sa eva nimittamagnirdhūmasya sahacaraśca . na hi tasyāgnito'nyad nimittaṃ
bhavitumarhati sahacaraṃ vā... ... ...kriyeta . pūrvapratyakṣasambandhasmaraṇādanyatareṇetarasyābhivyaktiḥ pratyakṣavat .... ... ....
... ... ...anityaṃ sarvaṃ prayatnānantarīyakam, ārhatatvasyābhyupagamyamānatvāt .
svavacanānapekṣāyāmapi tānyapi siddhaprayatnānantarīyakānyeva lokapratyakṣa... ... ...vihitavṛttitvāt, kuḍyādivat . jīvaśarīraṃ nātyantakta ?śarīracitta... ... ...svayaṃ
pravṛttatvāt sthapativat . cetanavihitavṛtti ca... ... ...savitṛgati... ... ....
kṛtakatvenevānityatvasya, tadyathā prāgabhāvapradhvaṃsābhāvākhyamekameva vastvadhruvamanityaṃ kṛtakaṃ cocyate,
dhruva sthairye, dhruvaṃ sthiram, nerdhruve tyap pā॰ ma॰ bhā॰ 4 . 2 . 104 nityam, na nityamanityamiti
kṛtakam ityukte tadevānityamadhruvamityuktaṃ bhavati utpādavināśayoradhrauvyābhedāt tathā dhūmagrahaṇe'gnigrahaṇaṃ
pradeśātmābhedāt . sa eva nimittamagnirdhūmasya sahacaraśca, na hi tasyetyādi yāvat kriyetetyādi, nahi
tasya dhūmasya agnito'nyad nimittaṃ pradeśapariṇāmātmakād deśāntarasthāgnipāṣāṇāmbukumbhādi bhavitumarhati sahacaraṃ vā tadasambaddhatrailokyaliṅgitvaprasaṅgāt, pariṇāmyapariṇamyabhedapariṇāmāntarasādhyatve pariṇāmāntarasādhanatvāt evamasyaiva hetu-hetumadbhāvabhāvanārthamāha --pūrvapratyakṣetyādi yathā pūrvaṃ pratyakṣakāle'gninā
sambaddho dhūmo'gniśca dhūmena tathānvayakāle tasya sambandhasya smaraṇād yatrāgnistatra dhūmaḥ, yatra dhūmastatrāgniḥ ityanyatareṇa vivakṣitena hetunopāttasya itarasya sādhyasyābhivyaktiḥ pratyakṣakāle iva pratyakṣavat .
syānmatam--dhūmavijñānakāle'gnivijñānasyābhāvāt... ... ....
... ... ...anityatvaprayatnānantarīyakatvayoranyonyavyāptiṃ pratijñāya hetumāha --ārhatatvasyābhyupagamyamānatvāditi anyāpohābhyupagamāt svavacanādeva jainendraṃ matamabhyupagataṃ tvayeti vakṣyāmaḥ .
svavacanānapekṣāyāmapītyādi . yadyapi svaṃ vacanamanapekṣyāpi anityaṃ sarvaṃ prayatnānantarīyakaṃ na
bhavati iti brūṣe tathāpi te vacanaṃ nyāyāpetamevedam . tadyathā --tānyapītyādi, tānyapi abhrendracāpādīni
siddhaprayatnānantarīyakānyeveti pratijñā, lokapratyakṣetyādi samāsadaṇḍako heturyāvad vihitavṛttitvāditi . kuḍyādidṛṣṭāntaḥ . tadvyākhyā lokapratyakṣetyādiviśeṣaṇaprayojanāni ca piṇḍārthena vidyudādīnāṃ caitanyaṃ tāvat sādhyate--jīvaśarīraṃ vātādayaḥ, anaṇvāditve sparśādimattvāt, govat . tasyāpi
gormṛtasya jīvatvābhāvād mā bhūdanaikāntikateti jīvaśarīratve'pi tu nātyantaktaśarīracittetyādi
yāvat svayaṃ pravṛttatvāditi viśeṣaṇavyākhyā . sthapativaditi sthapateścaitanyavat . vātādicaitanye siddhe
cetanavihitavṛtti cetyādinā vidyudabhrameghaśabdādīnāṃ cetanavātaprayatnotthatā darśyate, savitṛgatītyādinā



yāpyādhārādheyavadvṛttiḥ--liṅge liṅgī bhavatyeva liṅginyevetarat punaḥ .niyamasya viparyāse sambandho liṅgaliṅginoḥ ॥
yasmālliṅge liṅgī bhavatyeva tasmād yuktaṃ yadagnivad dhūmo dravyatvādīnāmapi prakāśako na
taikṣṇyādīnām . yasmācca liṅginyeva liṅgaṃ bhavati nānyatra tasmād yuktaṃ yad dhūmo dhūmatveneva pāṇḍutvādibhirapi prakāśayati na dravyatvādibhiḥ . evaṃ hyavadhāraṇavaiparītyena sambandho liṅgaliṅginoḥ .
pra॰ samu॰ vṛ॰ 2 . 20 1/2 .
eṣāpi tadbhāvadarśanavidhereva gamayati na vyāvṛttibalena . na hi yoṣidgaṇḍapāṇḍutvaṃ gamayatyagnim, abhūtāgnidhūmakatvāt . dhūmabhūtaṃ gamayati dhūmabhūtāgnitvāt
tadbhāvasya tadbhāvatvenaiva gamakatvāt .
yathā cedaṃ tathā dravyatvādisāmānyasyāpi dhūmabhūtergamakatvamagneḥ pāṇḍutvavat . agnerapi dravyatvasāmānyagatiragnibhūtatvāt . yattu dhūmo dīptyādiviśeṣāṇāmagamakastat tadbhāvadarśanavidhereva tathā cānyathā ca dṛṣṭatvād vyabhicārāt .
indradhanuṣaḥ . tasmād vidyudādīni prayatnānantarīyakāni anityāni cetyanityaprayatnānantarīyakatvayoranyonyagamyagamakatā .
evamavinābhāvitvakutarkasya vinābhāvenāsmābhiḥ tadbhāvadarśanādeva sādhyasādhanadharmayoḥ vidheḥ
saṃyogivadvṛttiḥ yathāpratijñamuktā, na tvādhārādheyavadvṛttiḥ iti pratipādayiṣyāmaḥ --yāpyādhārādheyavadityādi . yāmapi ādhārādheyavadvṛttiṃ manyase liṅge liṅgī bhavatyevetyādi ślokaḥ . tadvyākhyā --yasmād
liṅge dhūme liṅgī agnirbhavatyeva na na bhavatyapi tasmād yuktamityavadhāraṇārthapradarśanam . yasmācca
liṅginyevetyādi yāvad dravyatvādibhirityādi tadviparītāvadhāraṇapradarśanaṃ gatārtham . sāmānyasya gamyatvaṃ
liṅgini na viśeṣāṇām, liṅgasya ca viśeṣāṇāṃ keṣāñcid gamakatvaṃ na sāmānyasya dṛṣṭam, tat sarvamavinābhāvādādhārādheyavadvṛtteriti pūrvapakṣaḥ .
atrottaram --eṣāpītyādi . iyamapi ādhārādheyavadvṛttiḥ tadbhāvadarśanavidhereva yatra dṛṣṭastad
gamayati darśanabalena, na yatrādṛṣṭastadvyavacchedena vyāvṛttibaleneti . atrāpi na hītyādi yāvanat ?
yoṣidgaṇḍapāṇḍutvaṃ na gamayati agnim, abhūtāgnidhūmakatvāt; dhūmabhūtaṃ tu pāṇḍutvaṃ gamayatyagniṃ dhūmabhūtāgnitvāt, vidhereva tadbhāvasya tadbhāvatvenaiva gamakatvāt .
yathā cedamityādi, pāṇḍutvādiviśeṣasya dhūmabhūtatvena gamakatvavad dravyatvādisāmānyasyāpi dhūmabhūtergamakatvamagneriti bhāvanā yāvat pāṇḍutvavaditi . evaṃ tāvaddhūmabhūtasāmānya-viśeṣadharmāṇāṃ gamakatvaṃ
tulyam . vidhereva gamyatvaniyamāviśeṣaḥ . tathāhi --agnerapi dravyatvasāmānyagatiḥ, agnibhūtatvāt .
nodakāditadvyatiriktadravyatvagatiḥ, atadbhūtatvāt . yattu dhūmo dīptyādītyādi, dīpti-taikṣṇyādiviśeṣā


tadbhāvadarśanānubandhena hi buddhyutpattiranumānam . dhūmavattvamagnimattvānubaddhamevetyaikāntikagrahaṇe'numānaṃ bhavati, avyabhicārāt . vyabhicārāttvanumānābhāsam,
tadyathā vṛkṣakṣupādivajjvalanataikṣṇyādivyabhicāreṇa . tathāvidhadarśanabuddhyanubaddhamevānumānamapi... ... .... tadatatpakṣadvayagataikāntamanāśritya jñānamanavadhṛtārthamanadhyavasāyo viparyayaścānumānābhāsau .
vyāvṛttestvanumānāprāmāṇyāpattiḥ, atyantājñānādanadhyavasāyavat, grāhyavṛttyananurodhipratipattervā viparyayavat .
gatirapi tadbhāvadarśanavidhereva, tathā cānyathā ca dīpti-taikṣṇyādirūpeṇa tadvirahitatvena ca dṛṣṭatvād
vyabhicārāt, nātyantābhūtaśītādivyabhicārādasambaddhādagatiḥ, kiṃ tarhi ? sambaddhavyabhicārādeva .
kiñcānyat, darśanavidherevānumānalakṣaṇopapatteḥ sa evaiṣitavya ityata āha --tadbhāvadarśanānubandhena hi buddhyutpattiranumānamityetadanumānalakṣaṇam . tad vyācaṣṭe --dhūmavattvamityādi, yadā dhūmavattvaṃ
pradeśasyāgnimattvānubaddhameva ityaikāntikaṃ grahaṇaṃ tadānumānaṃ bhavati dhūmādagniratra iti, tasyāgnerekāntenaiva
grahaṇamavyabhicārāt . vyabhicārāt tvanumānābhāsam, tadyathā--vṛkṣa-kṣupādivajjvalanataikṣṇyādivyabhicāreṇa,
yathā yadā tu vṛkṣaḥ kṣupo vātra, dhūmāt iti tadānumānābhāsaṃ bhavati, vināpi vṛkṣādinā dṛṣṭatvād vyabhicārād darśanabalenaiva . tadupasaṃhāraḥ tathāvidhadarśanabuddhyanubaddhamevānumānamapītyādi gatārtha evaṃ
sandehānumānābhāsaśca . anadhyavasāya-viparyayānumānābhāsāvapi, tadyathā --tadatatpakṣetyādi . sa cāsaśca
pakṣau tadatatpakṣau, tayordvayam, tadgatamekāntaṃ bhūtameva, abhūtameva ityanāśritya yathā agniratraiva, agniratra
bhavatyeva evamādyaniścitāsandigdharūpaṃ jñānamanavadhṛtārthamanadhyavasāyaḥ, viparyayaścābhūte bhūtapratyayaḥ, bhūte
cābhūtapratyayaḥ, sthāṇau puruṣapratyayavat . etāvapyanumānābhāsau . tatpariṇāmāvyavacchedena tathāvidhadarśanabuddhyanubaddhamevānumānaṃ dṛṣṭavat, tathaivānumānābhāso'pi .
tvanmatyā vyāvṛttestvanumānāprāmāṇyāpattiḥ na bhavati na bhavati ityubhayato'pyabhavanaparamārthatvādarthāntaramabhāvo vā'tyantamadṛṣṭatvāt agnirna bhavati, udakamanagniḥ sa na bhavati ghaṭaḥ khapuṣpaṃ vā iti
ajñānamevetyaprāmāṇyāpattiḥ pūrvoktanyāyena . kasmāt ? atyantājñānādanadhyavasāyavadityaprāmāṇyam .
tathā viparyayavadaprāmāṇyāpādanārthamāha --grāhyavṛttyananurodhipratipattervā viparyayavaditi . grāhyasyāgnervidhirūpeṇa vṛttiragnibhavanam, tadanurodhinī na bhavati yā pratipattiḥ sā grāhyavṛttyananurodhinī, tasyāḥ pratipattergrāhyavṛttyananurodhinyā hetoraprāmāṇyaṃ vyāvṛttyanumānasya, puruṣe sthāṇupratyayavaditi prāguktanyāyabalenāniṣṭāpādanaṃ gatārtham . tasmād dṛṣṭavadevānumānatadābhāsau yathādṛṣṭajñānānubaddhatvāditi .


evaṃ ca tadapi na dūṣaṇaṃ yat kila sambandhānumānalakṣaṇasya asyedaṃ kāryaṃ kāraṇam
vai॰ sū॰ 9 . 1 . 18 ityādeścoktaṃ dūṣaṇam, uktavidhivṛttibhāvanatvādanumānasya .

liṅgena na vinā liṅgī... ... ....
liṅge celliṅginiyamastaikṣṇyaṃ kimiti neṣyate ॥

na yathāha--liṅge liṅgī bhavatyeva . na tu liṅgini liṅgaṃ bhavatyeva liṅgisattve'pi liṅgābhāvād ayognivat . liṅgini deśe dhūmo bhavanneva pakṣadharmo bhavati .
yathā vāha--liṅginyeva liṅgaṃ bhavati nāliṅgini, tadapi na ghaṭate, niyamena
tasya sadbhāve tatraivāgnau liṅgatvāt .

evaṃ ca tadapītyādi . atideśena sambandhānumānalakṣaṇasya sambandhādekasmāt   ityādeḥ
asyedaṃ kāryaṃ kāraṇam vai॰ sū॰ 9 . 1 . 18 ityādeśca yat kila dūṣaṇaṃ sambandhasyāviśiṣṭatvād dhūmādagnidravyādivad dīptitaikṣṇyādīnāmapi gamyatvam, dhūmapāṇḍutvādiviśeṣagamakatvavad dravyasattvādisāmānyasyāpi
gamakatvam, agnervā gamakatvaṃ dhūmavat, dhūmasya vāgnivad gamyatvam' ityete doṣāḥ prasaktā dṛṣṭavad vidhivṛtteranumānokteḥ yathā dṛṣṭastathā sandehānadhyavasāyaviparyayaniścayakṛdityabhyupagamāditi . etadapi na dūṣaṇam,
uktavidhivṛttibhāvanatvādanumānasyeti .
kiñcānyat, liṅge liṅgī bhavatyeva ityasyāḥ kārikāyā yo'rtho'vadhāraṇavaiparītyenā'numānami-
tyuktastasya dūṣaṇārthamāhācāryaḥ --liṅgena na vinā liṅgītyādi ślokaḥ . na yathāhetyādi paramatapradarśanaṃ
yāvadayognivaditi niyamaviparyayeṇa sodāharaṇam . atrottaram --liṅgini deśe'gnimati dhūmo bhavanneva
pakṣadharmo bhavati, nābhavan asiddhatvādaliṅgatvāt . ābaddhamūlatvādiviśeṣaṇāvadhṛtapakṣadharmatvasyaiva liṅgatvālliṅgini liṅgaṃ bhavatyeva vātyādivyudāsena . tasya ca dhūmasyāgnigatataikṣṇyādiliṅgatvaṃ na bhavati, na dṛṣṭatvād
dhūme tasyāgneradṛṣṭatvāt taikṣṇyādinā ca saha vidhivṛttyeti .
yathā vāhetyādi . liṅginyeva ityasyāvadhāraṇasya nirūpaṇam--yadā bhavati liṅgaṃ tadā nāliṅgini
bhavati udakādau dhūma iti . tadapi na ghaṭate, kasmāt ? niyamenetyādi, tasya dhūmasya sadbhāve baddhamūlatvādiviśeṣaparicchinne tatraivāgnau nānyatrāyognyādau liṅgatvam . kiṃ kāraṇam ? agniratra iti atraśabdasyādhikaraṇavācino'rthavattve atraśabdavācyaitatpradeśasambandhinyevāgnau liṅgitvāt, anyathā'numānābhāvadoṣasyoktatvāt . tasmāt sa eva tasyaiva liṅgamiti siddham . yat punardhūmagatadravyatvādyagnyaprakāśanaṃ tattu
asmadiṣṭadarśanavidhereva tathā vyabhicārāt .



liṅge celliṅginiyamastaikṣṇyaṃ kimiti neṣyate ?

adarśanamiti cet, tanna, pracuraharitatṛṇendhano dhūmastārṇālpatādiviśeṣānagnergamayati . bahala... ... ...dhūmo bahutāpādiviśeṣān gamayati hastalagṛhāṅgaṇagatastauṣastauṣāgniṃ gamayati . iti liṅga eva liṅgino bhāvaḥ .
athocyeta--viśeṣā na tu gamyante tasyaiva vyabhicāriṇaḥ pra॰ samu॰ 2 . 18 . na, taikṣṇyādivacanāt . tatrāpi coktameva tadbhāvadarśanavidhereva taditi .
na ca liṅginyeva liṅgamiti niyamo vāsagṛhavat . śakyate ca liṅge dhūme
niyamādagniriti vaktum, asandhukṣitānagnitvāt .

kintu yathā ca tvayocyate liṅge liṅgī bhavatyeva iti, tatra liṅge celliṅginiyamaḥ tathā cedaṃ
doṣajātam--taikṣṇyaṃ kimiti neṣyate ? dhūmatvāvadhāraṇakāraṇaviśeṣāṇāṃ dīptatara-mandaprakāśanādiviśeṣasahacaratvād dhūmādagnigativat tadavadhāraṇakāraṇaviśeṣasahacarāgniviśeṣaḥ kasmānneṣyate tebhya eva dhūmāvadhāraṇakāraṇaviśeṣebhyaḥ ? .
syānmatam --adarśanamiti cet, tanneti darśanamasti ityucyate . tadyathā pracuraharitetyādi,
yatra dogdhāraḥ puruṣā eva dohayantībhirvirahitāḥ, gokule haritatṛṇākīrṇe navāvāse gavāṃ maśakanivāraṇārthaṃ
haritatṛṇendhano'gniḥ kriyate tatraitaddaṇḍakoktaviśeṣo dhūmastārṇālpatādiviśeṣānagnergamayati . tathā bahaletyādinā tāpābhivṛddhyā viśeṣaḥ . hastalā mṛtpātrakārāḥ śilpinaḥ, tadgṛhāṅgaṇagatastauṣastauṣāgniṃ gamayatīti
viśeṣāṇāmapi liṅgitvadṛṣṭerliṅge dhūma eva liṅgino'gnerbhāvaḥ . tasmād nāvadhāraṇavaiparītyena liṅgaliṅgitā,
na ca viśeṣāgamyateti .
athocyetetyādi . syānmatam--mayā viśeṣyokta evādoṣo'sya viśeṣā na tu gamyante, ke ? ye
tasyaiva vyabhicāriṇa iti . etadapi na, taikṣṇyādivacanāt, tvayā hi dīptitaikṣṇyādayo viśeṣā na
gamyante iti kārikārthaṃ vivṛṇvatoktatvāt taikṣṇyādīnāṃ ca gamyatattvasya darśitatvāditi .
kiñcānyat, mayā tatrāpi coktameva tadbhāvadarśanavidhereva taditi, tadapi ca viśeṣāṇāṃ gamyagamakatvaṃ
sādhyasādhanadharmayostadbhāvena dṛṣṭayorvidhirūpeṇa saṃyogivad vṛtterdṛṣṭabalenaiva na vyāvṛttyetyabhihitameva .
tasmāt liṅge liṅgī bhavatyeva ityayuktamuktam . liṅgena na vinā liṅgī ityādi ślokaśca sādhūktaḥ .
yadapyuktaṃ liṅginyeva liṅgam iti, tadapi na ca liṅginyeva liṅgam iti niyamo
vāsagṛhavat, yathā vāsagṛhe'panītāgnike liṅgināgninā vināpi dhūmasya dṛṣṭatvādaraṇinirmathanāvasthasyeti .
śakyate ca liṅge dhūme niyamādagniḥ iti vaktum, kasmāt ? asandhukṣitānagnitvāt, na hyasandīpte


evaṃ ca liṅgaṃ liṅgini vyāpitvādeva gamakatvaṃ bhajate kṛtakānityatvavat .
tvanmativat sādhyadharmasya liṅgitve sādhanadharmasya liṅgatve'pi brūmaḥ--yathā liṅgamapi vyāpi tathā liṅgamapyaṅgyapi .ubhayaṃ liṅgaṃ liṅgi vā na yat tad goviṣāṇavat ॥
yathā liṅgamapi vyāpi saṃyogivadvṛttau... ... ...tathā liṅgamapyaṅgyapi .
ndhanāvastho'raṇyavastho vāgniradhūmakaḥ, adhūmatvādanagnireva agi ragi lagi gatyarthaḥ   ityaṅganād gamanādagniḥ . anindhano na gacchati na dahati, agacchannadahannanagnireva . bhasmacchannasyāpi bāṣpoṣmapudgalaniścaraṇāt sendhanatvaṃ sadhūmatvaṃ ca paramārthataḥ tatpariṇāmādagnyabhihatakāṣṭhatṛṇādīndhanānāṃ sandīpanaprajvalanajvālāṅgāramurmurabhasmacchannoṣmamātrādyavasthāsu ślakṣṇadhūmapariṇāmāśūnyatvāt sarvatra dhūme'gnirniyataḥ
tathāgnau dhūmaḥ .
evaṃ ca kṛtvātra prayogaḥ --liṅgaṃ dhūmo liṅginyagnau vyāpitvādeva gamakatvaṃ bhajate vidhivṛttyaivetyarthaḥ . kṛtakānityatvavaditi dṛṣṭāntaḥ, yathā kṛtakatvamanityatāṃ vyāpnuvad gamayati tathā dhūmo'pyagnimiti . evaṃ liṅga eva liṅgītyapi grāhyam .
tvanmativadityādi . asmanmatena sādhyaṃ sādhanaṃ ca ekameva ityuktatvāt parasparavyāpitvād
vidhirūpeṇaivobhayato'pi gamyagamakatā na vyāvṛttyetyatra kiṃ citram ? tvanmatenāpi bhedaṃ kṛtvā
sādhyadharmasyāgnerliṅgitve sādhanadharmasya dhūmasya liṅgatve'pi brūmaḥ --yathā liṅgamapi vyāpītyādi ślokaḥ .
yathocyate tvayā—
kāmaṃ liṅgamapi vyāpi liṅginyaṅgi tu tattataḥ .vyāpitvānna tu tattasya gamakaṃ goviṣāṇavat ॥ pra॰ samu॰ 2 . 21 1/2 iti .
kimuktaṃ bhavati ? satyapi kila kṛtakānityavat saṃyogivadvṛttyā'nyonyavyāpitve dhūma evāgnergamako
nāgnirdhūmasya, yathā gotvād viṣāṇī iti gotvaṃ viṣāṇitvasya gamakam; na viṣāṇitvād gauḥ
iti viṣāṇitvaṃ goḥ, gaja-vṛṣa-mahiṣa-varāhādiṣu vyabhicārāditi . atrāpi gamyagamakaniyamo'smanmatenetyeṣa ślokaḥ --yathā liṅgamapi vyāpīti . asya vyākhyā --saṃyogivadvṛttāvityādi pradeśadharmatvāt tasyaiva
sādhyasādhanatvopavarṇanaṃ prāguktamatidiśya tathā liṅgamapyaṅgyapi, vātyādivyudāsenāgnipariṇāmatvena baddhamūlatvāderubhayaliṅgaliṅgitā'syaiva prāguktā smaryatām, ko doṣaḥ ? iti tameva nyāyaṃ smārayati . ata

... ... ...ata eva ca... ... ...na yattad goviṣāṇavat . viṣāṇaṃ hi prameyatvavad
vyabhicāri... ... ...itaravadagauravyabhicārī--. kiṃ kāraṇam ?
vidheyārthapracāreṇa yasmādvyāptirapekṣyate .liṅgasya liṅgini vyāptistasmāt satyeva sādhanam ॥
vidheyo bhāvaḥ . tasya prakarṣeṇa gatiḥ pracāro'nutpiñjalagamanikā, na dhūmasāmānyāgnimadgativat . yasmād vyāptirevaṃvidhā'pekṣyate'smadiṣṭā dvaividhyena ubhayāvyabhicārātmikā yatra yatra... ... ...tasmāt satyeva vyāptiḥ sādhanam .
dhūmo yathāgnisānnidhyārthaviśeṣaṇairātmalābhādagnisānnidhyaṃ gamayati tathā
eva cetyādi sahetukaṃ pratijñātaṃ nigamayati . niyattaṃ na yattad goviṣāṇavaditi, yacchabdo yasmādarthe, tacchabdastannirdeśe, yasmād goviṣāṇavadekato na vyabhicarati tasmādubhayaṃ liṃgaṃ liṅgi veti grāhyam .
tadvyākhyā --viṣāṇaṃ hītyādi asādharmyadarśanaṃ go-viṣāṇayoḥ kṛtakānityatvayośca gatārtham . prameyatvavad
vyabhicāri viṣāṇitvam . itaro dhūmaḥ, tadvad gauravyabhicārīti .
kiṃ kāraṇamitthamiti cet, asmaduktāyā vyāptervidhirūpāyā eva gamyagamakatvāditi . ata
āha --vidheyārthetyādi ślokaḥ . atrāpi na yathā tvayocyate --pratiṣedhyāpracāreṇa ityādi . tadvyākhyā
vidheyo bhāva ityādi, bhāvagrahaṇamabhāvarūpāyā vyāpternirākaraṇārtham . kasmāt ? arthatvādeva . tasya
bhāvasya, nābhāvaḥ pratiṣedhyaḥ tatrāpracāraḥ, sa cāpramāṇaphalaṃ bhavitumarhati arthāntarasyātyantābhāvasya cāvivakṣitatvāt prāguktadoṣasambandhācca, prakarṣeṇa gatiḥ pracāro vastuyathābhāvāvagama ityarthaḥ, anutpiñjalagamaniketi tadarthagamanam avyathāgamanam . vaidharmyeṇa na yathā tvadiṣṭamiti darśayati --na dhūmasāmānyāgnimadgativaditi ekato vyāptiṃ viṣāṇitvādikalpāṃ darśayati . yasmād vyāptirevaṃvidhā parasparasaṃsṛṣṭā'pekṣyate
gatāvarthasya tasmāt satyeva vyāptiḥ sādhanamityabhisambhantsyate, viśabdasya dvaividhyārthatvāt . taddarśayati—
asmadiṣṭā dvaividhyena vyāptirubhayāvyabhicārātmikā, tasmāt kim ? sphuṭamevānvayātmako dṛṣṭānto
nocyate'smābhiḥ, yatra yatretyādirubhayavyāptipradarśano gatārtho yāvat satyeva sādhanamityupasaṃhāra iti .
tasmād dṛṣṭāntalakṣaṇamapi sādhyenānugamo hetoḥ pra॰ samu॰ 4 . 2 ityādi prayoganiyamābhidhānātmakamanarthakam, mudhā bhrāntaṃ cātra tvayeti .
dhūmo yathetyādi . evaṃ kṛtvā yathā'gnisānnidhyārthairviśeṣaṇairdhūmātmalābhādagnisānnidhyamevāgnisānnidhyasādhakaṃ tathā kṛtakatvaṃ ghaṭādau, ghakārā-'kāra-ṭakārā-'kāravisarjanīyānāṃ pūrvasya pūrvasya vināśa

kṛtakatvamanityatvasānnidhyādātmalābhādanityatvasānnidhyaṃ gamayati... ... ...
ghaṭakṛtakatvavat .
asmādeva ca nyāyād yadapyuktaṃ nāśinaḥ kṛtakatvena pra॰ samu॰ 2 . 23 ityādi
tadapyevamadhyeyam--nāśinaḥ kṛtakatvena vyāptestat kṛtakaṃ kṛtam .anityatvaṃ tvabhivyāptyā kṛtake'rthe pradarśyate ॥
yeyam... ... ...sthāpitam... ... ...kṛtakatvasyānityatvam .viṣāṇitvena gaurvyāpto viṣāṇitvaṃ prasādhayet .gavyevāniyamāt tattu na gavārthaprasādhanam ॥
uttarottarotpatteḥ kāraṇam, tata eva vināśādanityatvādutpatteḥ kṛtakatvasyātmalābhādanityatvasānnidhyamevānityatvasānnidhyaṃ gamayatītyubhayato vyāptiḥ satyeva kāraṇam . śivakādivināśakrameṇa etadarthabhāvanā gatārthā —
agnisānnidhyārthetyādi yāvad ghaṭakṛtakatvavaditi . tathā śabde'pi bhāvayitavyaṃ prayatnānantarīyakānityatvayoriti .
asmādeva ca nyāyād yadapyuktaṃ tvayā --nāśinaḥ kṛtakatvena pra॰ samu॰ 2 . 23 ityādi kārikayā
ekato vyāptigamakatvapradarśanārthaṃ tadapyevamadhyeyam—
nāśinaḥ kṛtakatvena vyāptestat kṛtakaṃ kṛtam .anityatvaṃ tvabhivyāptyā kṛtake'rthe pradarśyate ॥
tadvyākhyā --yeyamityādi yāvat kṛtakatvasyānityatvamiti gatārthaṃ sthāpitam ityanuvartanāditi .
etasmādeva nyāyād yo'pyukto viṣāṇitvena gaurvyāptaḥ pra॰ samu॰ 2 . 24 ityādi ślokaḥ
so'pītthaṃ paṭhitavyaḥ--

viṣāṇitvena gaurvyāpto viṣāṇitvaṃ prasādhayet .

gotvād viṣāṇī iti saṃyogivad vidhivṛtteḥ sādhayed viṣāṇitāṃ gotvaṃ tatraiva niyatatvāt .
viṣāṇitvaṃ punarasmādeva nyāyād

gavyevāniyamāt tattu na gavārthaprasādhanam .



tāvad dvayamapyuktam--anumānamabhidhānaṃ cādhārādheyavadvṛttyā na gamayati,
atra ca pakṣe kāṃścid doṣānatyadiśāma . saṃyogivad vidhivṛttyā gamayati, atra ca
pakṣe guṇānabhyadhāma .
yat punarniruktīkṛtyānvayāsambhavaṃ vyatirekāsambhavamāśaṅkyoktaṃ syādetad
vyatirekasyāpyasambhavaḥ   iti, tad yuktamevoktam, anvayavyatirekayorabhāvāt . anvayavyatirekau hi pratyayātmakau, na vastugate tulyātulyayorvṛttyavṛttī,
viśeṣasyaiva vastutvādasya nayasya . tatrānvayābhāva ukta eva tvayā . na ca sambhavo'sti sarvāvṛkṣārthavyatirekasya, ānantyāt, sarvavṛkṣārthānvayavat .

tāvadityādiruktārthopasaṃhāraḥ . dvayamapyuktam, anyāpohaviśiṣṭārthaikadeśānvayadarśanādanumānamabhidhānaṃ
cādhārādheyavadvṛttyā na gamayatītyuktam, atra ca pakṣe kāṃściddoṣānatyadiśāma adīdṛśāma, pāṭhāntaraṃ
saṃyogivad vidhivṛttyā ubhayato vyāptyā gamayatītyuktam, atra ca pakṣe guṇānabhyadhāmetyevaṃ
śabdena smārayati .
kiñcānyat, yat punarniruktīkṛtyetyādi . tvayā anvayavyatirekāvarthānumāne dvāram  
ityuktvā guṇasamudāye ḍitthākhye'rthe kāṇa-kuṇṭādyavayavānvayānabhidhānādanvayāsambhavaṃ niruktīkṛtya anvayāsambhavavad vyatirekāsambhavamāśaṅkyoktaṃ syādetad vyatirekasyāpyasambhava iti, tad yuktameva tvayoktam, asmaduktasaṃyogivadvidhivṛttimantareṇānvayavyatirekayorabhāvāt . tayoreva tāvad lakṣaṇam--anvayavyatirekau hi pratyayātmakau, samānabhavanānuvṛttipratyayo'nvayaḥ, tadviparīto vyatirekaḥ, na vastugate tulyātulyayorvṛttyavṛttī tvadukte . kasmāt ? viśeṣasyaiva vastutvādasya nayasya syādvāde'nekātmakatvāt . tatrānvayābhāva ukta eva tvayā'smābhiśca tvanmatavat .
vyatirekābhāvo'dhunocyate na ca sambhavo'stītyādi . vṛkṣaśabdasya śaktirnāsti sarvānavṛkṣān
vyatirecayitum . kasmāt ? ānantyāt, ānantye hi bhedānām pra॰ samu॰ vṛ॰ 5 . 2 ityādigranthavyākhyānanyāyavadavṛkṣārthānāṃ ghaṭapaṭādīnāmānantyād vyatirecanābhāve nyāyo draṣṭavyaḥ . sarvavṛkṣārthānvayavaditi dṛṣṭāntaḥ, yathā sarve vṛkṣārthā ānantyāt sambandhāśakyatvādanvayābhāvāccānabhidheyāstathā
bahutaravyāvartyaghaṭapaṭādyanantataratvādavyatirekaḥ, tathā dhūmasya udakādisarvānagnivyatirecane sāmarthyābhāvo
vācyaḥ sarvavṛkṣānantyādanvayavaditi .


yattūcyate--atulye satyapyānantye śakyamadarśanamātreṇāvṛtterākhyānam . ata eva svasambandhibhyo'nyatrādarśanāt tadvyavacchedenānumānam pra॰ samu॰ vṛ॰ 5 . 34 iti . atra brūmaḥ--na,

dṛṣṭavadvidhirūpeṇa na celliṅgaṃ prakāśayet .
sarvatrādarśanānna syāt sarvathā vā'gatirbhavet ॥

liṅgamapadeśaḥ kāraṇaṃ nimittam ityanarthāntaram... ... ...
bhedāvivakṣaikatvāpāditaikatvaṃ sāmānyaṃ liṅgaṃ tathābhāvitaikatvasya liṅgino gamakaṃ
tadbhāvenaiva . evaṃ liṅgaṃ gamakaṃ liṅgī gamyaścetyadoṣaḥ .

atra parihārastvayokta āśaṅkyate --yattūcyata ityādi . anvayagatadoṣābhāvaṃ vyatirekagataṃ guṇaṃ ca
darśayati granthaḥ --atulye satyapyānantye ityādi . tato'nyasyābhāvamātraṃ sāmānyato vyatirecanīyaṃ tadbhedarūpāṇi asaṃspṛśatā śabdena liṅgena vā . tasmādadoṣa iti parihāraḥ .
atra brūmaḥ --na, dṛṣṭavadityādi . yadi dṛṣṭavad vidhirūpeṇa liṅgaṃ liṅginaṃ na prakāśayet sarvatra
liṅginyadarśanāt talliṅgaṃ liṅgameva na syāt, agatirvā sarvathā bhavet kasyacidapyarthasyeti piṇḍārthaḥ .
etadvyākhyā --liṅgamapadeśaḥ kāraṇaṃ nimittamityādi paryāyakathanam . śabdaḥ parārthaḥ, dhūmādiḥ
svārthaḥ . vācyavācakasambandhasyānumānānumeyasambandhasya cāviśiṣṭatvādaikadhyena dvividhasyāpyanumānasya
grahaṇam . tatra viśeṣasyaiva vācyatvādanumeyatvāccārthasya sāmānyasyāsattvādasatyopādhisatyaśabdārthatvaṃ tvayoktatvāt, asmābhiryathā arthaśabdaviśeṣasya vācyavācakateṣyate sāmānyasyāsattvād viśeṣasyaiva sattvāt,
na hyabhāvo vācyaḥ khapuṣpavat . tasya sāmānyasyāsattvādeva pūrvamadṛṣṭatve viśeṣasyaiva dṛṣṭasya kalpitāsatya-
sāmānyopasarjanadvāreṇa vācyatvācchabdasyāpi tathaiva vācakatvāt sāmānyopasarjanopāyena . tathānumāne'pi vidhiḥ .
tattvālliṅgaṃ śabdo dhūmādi vā kathaṃ gamakaṃ bhavati ? ucyate--bhedānāmavivakṣayā sāmānyasya ekatvādāpāditaṃ teṣāmekatvaṃ bhedānāṃ yasmiṃstalliṅgaṃ bhedāvivakṣāpāditaikatvaṃ sāmānyaṃ liṅgaṃ tadbhāvāpanno dharmo
dhūma-śabdādiḥ, tathābhāvitaikatvasya tena śabda-dhūmādiprakāreṇa bhāvitamekatvaṃ śākhādibhinnāvayavavatastaro

yadi tu na tathā prakāśayatītīṣṭaṃ kintvanyāpohena tato naiva prakāśakaṃ syāt
sarvasyādarśanāt pratidravyamapohyasyādarśanāt .
na hi sa vā bhavati tato'nyo vā, adṛṣṭatvāt, vandhyāputravat . na ca tadatulyamatacchabdamatadrūpaṃ tathā tathā'dṛṣṭaṃ pratipattuṃ śakyam . apratipanne ca tasmin
kasya kathaṃ vāpohaḥ syāt ?
apitṛtvavat syāditi cet . yathā pituranyo'pitā sarvo vyāvṛttibuddhimātreṇa
stāpādibhinnakarmavataścāgnerliṅginaśca, vācya-liṅgyabhedāt prāguktanyāyena ātmanaivātmano vācakā ātmanaivātmano'numeyāḥ, tadbhāvadarśanādeva sāmānyasya viśeṣapratipādanārthatvācchibikāvāhakayāneśvarayānavad gamakaṃ
tadbhāvenaiva, agnereva dhūmatvāt baddhamūlādiviśiṣṭatayā dhūmasyaivāgnitvādādimadhyānteṣu araṇyādīndhanasandhukṣaṇamurmurādyavasthadhūmādipudgalāgnitvāt . evamuktanyāyena liṅgaṃ gamakaṃ liṅgī gamyaścetyadoṣa ityatītaṃ nyāyaṃ
smārayati .
yadi tu na tathetyādi paramate doṣaḥ . yadi yena prakāreṇa dṛṣṭastenaiva prakāreṇa liṅgaṃ dṛṣṭaṃ tenaiva ca
prakāreṇa vidhinā prakāśayatītiṣṭaṃ na, tvayā tu kimiṣṭam ? anyāpoheneti . tataḥ kim ? tato naiva
prakāśakaṃ syāt . kasmāt ? sarvasyādarśanāt, yathā vidheyamadṛṣṭaṃ tvanmatena tathā vyāvartyamapi kiñcinna
dṛṣṭamavṛkṣānagnyākhyam, ghaṭapaṭādibhedānāmānantyād dravyaṃ dravyaṃ prati pratidravyamapohyasyādarśanāt kiṃ
tad vṛkṣādagnerarthādanyadavṛkṣānagnyākhyam ? adṛṣṭameva bhavet . yataśca buddhervyāvṛttiriṣṭā, na hyadṛṣṭvārtham
ayaṃ bhavati, ayaṃ na bhavati ityanvayavyatirekau bhavitumarhato buddheḥ, dṛṣṭāneva buddhiranviyādarthān tebhya
eva ca vyāvarteta, yathā devadatto'yaṃ yajñadatto na ityādi, nātyantādṛṣṭakhapuṣpavandhyāputrādiviṣayā .
etadarthapradarśanārthamāha --na hi sa vṛkṣo'gnirvā bhavati tato'nyo vā ghaṭādiḥ, adṛṣṭatvāt,
vandhyāputravat . dṛṣṭa eva sa vā bhavati anyo vā tataḥ . na ca tena dṛṣṭenā'tulyamatacchabdam, na sa
vṛkṣaśabdo'gniśabdo vā śabdo'sya tadidamatacchabdamavṛkṣo'nagnyādi vā . tathā na tasya rūpaṃ rūpamasyātadrūpam . kiṃ kāraṇam ? yasmāt tathā tathā tena tena prakāreṇā'dṛṣṭaṃ ghaṭapaṭakuḍyādibhedaprakāreṇādṛṣṭatvāt
pratipattumaśakyam . tataścā'pratipanne cetyādi vyākhyātārthabhedarūpeṇāgrahaṇam, tata evānyo'pi nāsti,
sati cāgrahaṇe'nyasya cābhāvāt kasya kathaṃ vāpohaḥ syāt ? prāguktavidhinā kiṃ kena kuto'pohyate
ityādigrantho'tra yojya iti .
apitṛtvavat syāditi cet, syādiyamāśaṅkā, yathetyādi tadvyākhyā, pituranye sarve puruṣā
anāśritabhedarūpāstadanvayādṛte'pi dṛṣṭāt pituranyatvavyāvṛttibuddhimātreṇa svabhedānapekṣā niravayavā eva

niravayava eva pratīyate tathāgnivṛkṣābhyāmanye'vṛkṣājvalanāḥ sarve'pi vyāvṛttibuddhimātreṇa niravayavāḥ pratīyeran, ko doṣaḥ ?
sarvasyādarśanānna syāt . yuktaṃ piturapituśca dṛṣṭasya vyaktagrahaṇottarakālaṃ pituḥ
paryudāsenānyasyāpitṛtvaṃ pratipādyeta, na tu piturevādarśane . sa hi pitari... ... ...
pratyayotpattiḥ .
yathā tvidaṃ tvayeṣṭaṃ tulye vṛttiratulye cāvṛttiḥ . tatra tulye nāvaśyaṃ sarvatra vṛttirākhyeyā,
kvacidānantye'rthasyākhyānāsambhavāt, na hi sambhavo'sti vṛkṣaśabdasya sarvavṛkṣeṣu darśane . nāpi sarvatra
liṅgini sarvaliṅgasya sambhavaḥ, agnidhūmādivat . yadyapi ca kvacidasti ḍitthādiṣu sambhavaḥ tathāpi
guṇasamudāyamātrasya kāṇakuṇṭāderdarśanāsambhavaḥ, satyapi ca darśane sarvathā'numānāsambhavaḥ  
iti tathā sarvasyādarśanāt pitṛkalpasya... ... ...tadapohasya vā'pratipattiḥ .
yadi hi svārthaḥ parārthaśca sampiṇḍya vidhinā gṛhītaḥ syāt tata evaṃ pratipadyeta
ayaṃ vṛkṣaḥ, ayaṃ na bhavati iti, nātyantāviditavṛkṣāvṛkṣaśabdārthatāyām .
pratīyanta iti dṛṣṭāntastathāgnivṛkṣābhyāmanye'vṛkṣājvalanā vṛkṣajvalanaparyudāsenānantā bhedā api vyāvṛttibuddhimātreṇa niravayavāḥ pratīyeran ko doṣa iti .
atra doṣakutūhalaṃ ced brūmaḥ --sarvasyādarśanād na syāt . yuktaṃ piturasmaddarśanena vidhirūpeṇa
dṛṣṭasya aṅgādaṅgaṃ sambhavasi kauṣītakibrā॰ 27 ityādinyāyāt svaputrasya guṇasamudāyarūpasya prāṇān
dattavataḥ paryudāsenānyasya bhrātrādeḥ svajanasya pitṛviparītabuddheradhyāsena grāhyasya eṣa pitā devadattaḥ,
neme vasurātādayaḥ iti piturapituśca vyaktagrahaṇottarakālaṃ parajanasya cānyasyāpitṛtvaṃ pratipādyetetyeṣo'sti
nyāyaḥ . tvaddarśane punarguṇasamudāyasya na tu piturevādarśane yuktam iti vartate na ghaṭate pitureva
grahaṇāsambhave asati vā pitari guṇasamudāyamātrārthagrahaṇābhidhānābhāvaprakāreṇoktena . sa hi pitarītyādinā darśanavidhiṃ pituḥ pitṛdarśanāccāpitṝṇāṃ taditarabhedānāṃ ca kathayati darśanavidhiṃ yāvat pratyayotpattiriti granthena . eṣā dṛṣṭāntavarṇanā . dārṣṭāntikāsamañjasatedānīm . yathā tvidamityādi yathā tvayeṣṭaṃ
tulye vṛttiratulye cāvṛttiḥ ityudgrāheṇa yāvat sarvathānumānāsambhava iti grantho vyācakṣāṇa eva
gataḥ paramatam . nyāyena tvaduktenaiva tathā sarvasyādarśanāt pitṛkalpasyetyādinā dārṣṭāntikavaiṣamyāpādanaṃ gatārthaṃ yāvat tadapohasya vā'pratipattiriti . tvanmatena kasyacideva svārthasya parārthasya
cādarśanādapi pitṛtvapratyayābhāva eveti piṇḍārthaḥ . athavā sarvasyādarśanāt ityādinā prakārāntareṇa doṣaṃ
brūmaḥ --yadi hi svārtha ityādi, vṛkṣaḥ ityukte'smaduktena nyāyena sāmānyopasarjano viśeṣaḥ samastaḥ
śiṃśapādirabhihitaḥ syāt tenāpoḍhaścāvṛkṣaḥ sabhedo ghaṭapaṭādiḥ sampiṇḍya ayamanyo'smād vṛkṣāt

vṛkṣaśabdādaṃhripaśabdo'nyatvādavṛkṣaḥ, tathā tadarthaḥ, agnervahnyādiranyo'nagniḥ .
na hi kvacit... ... .... tatra sāmānyaśabdārtheṣu tāvat sadityasanna
bhavati ityatra dvayī vṛttiḥ--anaṅgīkṛtārthāntaravṛttiḥ sacchabdaḥ, aṅgīkṛtārthāntaravṛttirvā . tatra tāvadanaṅgīkṛtārthāntaratāyāmapohaḥ kevala ucyate . sadityukte asanna
bhavati iti dvinañprayogāt bhavatyeva iti siddhe satyārambho niyamārthaḥ--yo na
bhavati yathā vā na bhavati tasya dvividhasyāpyasadbhavanasyātra sambandhitvaṃ nāsti .
iti gṛhītaḥ syāt tata evaṃ pratipadyeta --ayaṃ vṛkṣaḥ ayameva vṛkṣa eva bhavati, tato'nyo'yaṃ ghaṭapaṭādiravṛkṣo vṛkṣo na bhavatīti . kiṃ kāraṇam ? pratyakṣatvādubhayasya . nātyantāviditavṛkṣāvṛkṣaśabdatāyāṃ na
cātyantādṛṣṭavṛkṣāvṛkṣasvarūpatāyāṃ vā sā pratipattirbhavitumarhati ayaṃ vṛkṣo'yaṃ na bhavati iti, khapuṣpavandhyāputrādivaditi .
etadarthanidarśanārthaṃ dṛṣṭāntamāha --vṛkṣaśabdādaṃhripaśabdo'nyatvādavṛkṣastathā tadarthaḥ, agnervahnyādiḥ, ubhayatra vā sattvadravyatvādisāmānyaviśeṣadharmo'nyo'nagniravṛkṣaśceti viditasakalavṛkṣāvṛkṣāgnyanagnyādiśabdārthasyaiva tajjñānaṃ dṛṣṭam . tathākāśaśabdādiṣu kha-gagana-viyadādi-sattva-dravyatvādidharmāpekṣaṃ
tadatattvaṃ yojyam .
na hi kvacidityādi . na hi kiñciddarśanamātrādvā tadvṛttinirniyamo vā bhavataḥ, kasmāt ?
vyabhicārāt, vṛkṣānvayo'pi vraścakapuruṣavyabhicārād vraścanadharmābhāvavyabhicārādavṛkṣa eva . avṛkṣaghaṭo'pi
ghaṭamānapādapa-taru-śākhibhedavṛkṣavyabhicārād vṛkṣaḥ, vṛkṣo'vṛkṣo ghaṭo'ghaṭaśca . anyo'pi hi bhavannananyo bhavati pīlu-hasti-vṛkṣādivat sāmānya-viśeṣa-paryāyaśabdārthebhyaḥ .
tatra sāmānyaśabdārtheṣu tāvadudāharaṇam--sadityasanna bhavati iti, atra hi dvayī vṛttiścintyate—
anaṅgīkṛtārthāntaravṛttiḥ sacchabdaḥ aṅgīkṛtārthāntaravṛttirvā syāt ? tatra prathamaṃ tāvad vyudastabhedasāmānyamātravṛttiranaṅgīkṛtārthāntaravṛttiḥ śabdaḥ . sa kīdṛśa iti cet, tannirūpaṇārthamāha --apohaḥ kevalo
vyāvṛttyartho nirnibandhana ucyate . tadudāharaṇam --sat ityukte asad na bhavati iti dvinañprayogāt prakṛtyāpatteḥ bhavatyeva iti vidhyartha eva jñāyate . tataḥ kiṃ saṃvṛttam ? siddhe sati ārambho
niyamārtha iti asad na bhavati iti dvābhyāṃ pratiṣedhābhyāṃ niyamyate vihitaṃ sattvameva . tat kathamiti
cet, ucyate --yo na bhavati khapuṣpādiḥ yathā vā na bhavati ghaṭa-paṭādiprakāreṇa tasya dvividhasyāpyasadbhabhavanasyātra vṛkṣe sambandhitvaṃ nāstītyuktaṃ bhavati . sa ca pratiṣedhaḥ . vidhipradhānaḥ paryudāsastato'nyatra

itthaṃ ca vidhipradhānaparyudāsātmakāsacchabdārthatyāgaḥ prasajyapratiṣedhamātrārthatvādanyābhāvādarthāntarāpohasvārthābhidhānalakṣaṇābhyupagamatyāgaḥ .
athaitebhya eva doṣebhyo'ṅgīkṛtārthāntaravṛttirapoha iṣyate tata idaṃ vighaṭate—
sadityasanna bhavatīti . pratisvasat sarvamapi ghaṭādīti sadevāsadapi bhavati itaretarābhāvādibhyaḥ . asatāpi hi tena satā kenacid bhavitavyam, pratyekavṛttitvāt, yathā
ghaṭa ityaghaṭo na bhavati vṛkṣa ityavṛkṣo na bhavati .
vidhiḥ, asacchabdaśca tadarthaḥ, itthaṃ coktanyāyena asacchabdārtho vidhipradhānaparyudāsātmakastyaktaḥ syāt .
sa eva vṛkṣo bhavati sattvāt, sato'nyasyāsato'tyantābhāvāt prasajyapratiṣedhamātramasat prasaktaṃ pratiṣiddhamityeṣo'rthaḥ syāt . tasmāt prasajyapratiṣedhamātrārthatvāt tataśca ayamasmādanyaḥ ityanyasyābhāvāt anyāpohaḥ śabdaḥ ityasyābhyupagamasya tyāgaḥ kṛta iti doṣaḥ syāt . kiñcānyat, tata eva
arthāntarāpohaṃ hi svārthe kurvatī śrutirabhidhatte   ityetasya arthāntarāpohena
svārthābhidhānam iti lakṣaṇasya tyāgaḥ kṛtaḥ syāt, eṣo'pyabhyupagamatyāgadoṣo'para iti . evaṃ tāvadanaṅgīkṛtārthāntaravṛttiḥ sadityasanna bhavatīti sāmānyaśabdārthe'nyāpoho na yukto vidhireva yukta iti .
athaitebhya evetyādi . atha mā bhūvannete paryudāsātmakānyaśabdārthārthāntarāpohasvārthābhidhānalakṣaṇābhyupagamatyāgadoṣā iti tebhya eva bhayādaṅgīkṛtārthāntaravṛttirapoha iṣyate tata idaṃ vighaṭate sadityasanna bhavatīti . kasmāt ? pratisvasat sarvamapi ghaṭādīti, itiśabdasya hetvarthatvāt pratisvaṃ
sarvasya sattvāt, sarvaṃ hi pratisvaṃ pratyātma pratyekamātmanā sadevāsadapi bhavati, na hyasanna bhavati . kutaḥ ?
itaretarābhāvādibhyaḥ, prākpradhvaṃsetaretarasaṃyogasamavāyāpramāṇasāmarthyādibhedena sadevāsad bhavati iti
vistarata utpatadbhireva pratipāditamasmābhiḥ--ghaṭo ghaṭātmanā san bhavati asanneva paṭātmanā ityādi .
atra prayogaḥ --asatāpi hi tena satā kenacid bhavitavyamiti pratijñā, yo bhavati yena prakāreṇa
ca bhavati tena dvividhenāpyasatā bhavitavyamityarthaḥ . kasmāt ? pratyekavṛttitvāt, pratisvamātmarūpeṇa
vartamānatvāt, athavā sattvāt, yaḥ san pratyekaṃ vā vartate so'sannapi kenacit prakāreṇa dṛṣṭo bhāvaḥ,
yathā ghaṭādanyaḥ paṭo ghaṭatvenāsanneva paṭatvena san dṛṣṭa iti tadvadidamapi asadeva sad bhavatīti, tathā
pratyekavṛttitvāditi . evamanaṅgīkṛtārthabhedatve sad bhavatyevāsat . abhyupagatamapi caitat tvayāpi, vismṛtamadhunā mayā smāryametat --yathā ghaṭa ityaghaṭo na bhavati vṛkṣa ityavṛkṣo na bhavatīti evamādyanyāpohaśabdārthavāditvād bhavataḥ . eṣa sacchabdasāmānyārtha uktaḥ .


dravyādisāmānyaśabdārtheṣvapi anaṅgīkṛtārthāntaratāyāṃ tenaiva nyāyena bhāvitavadabhyupagamatyāgaḥ . arthāntarāpohatāyāṃ pratisvasannyāyād yathāyogaṃ yojyaṃ tathaiva .
nanūcyamānasacchabdavadetatsiddhiḥ . atra brūmaḥ--yadi sacchabdo'sacchabdo'pi
bhavati tata eva ghaṭaśabdādyudāharaṇamavakāśaṃ labhate, anyathā kuto'syāvakāśaḥ ?
sacchabda eva hi sannasacchabdo bhavatyeva itarathā ghaṭasya sataḥ paṭādyasattvābhāve kasya
sataḥ śapanācchabdaḥ syāt sacchabdaḥ . evamarthataḥ sacchabdo'sacchabdo na bhavati

dravyādisāmānyaśabdārtheṣvapi dvividhā saiva, aṅgīkṛtānaṅgīkṛtabhedārthavṛttitvāt . tatra
tāvadanaṅgīkṛtārthāntaratāyāmityādiḥ sa eva nyāyaḥ prāktanaḥ adravyaṃ na bhavati iti dvinañyayogād
dravyameveti siddhe satyārambho niyamārthaḥ, yo na bhavati yena na bhavatītyādi sa eva grantho vidhipradhānaparyudāsātmakādravyaśabdārthatyāgādidoṣāpādanaḥ prasajyapratiṣedhamātrārthatvādityetadarthātideśo gatārtho yāvad
bhāvitavadabhyupagamatyāgaḥ . dvitīyavikalpe'pi arthāntarāpohatāyāmityādi tameva nyāyamatidiśati —
pratisvasannyāyāt, pratisvadravyatvāt sarvadravyāṇāṃ dravyamityadravyaṃ na na bhavati itaretarābhāvādibhya
ityādi yathāyogaṃ yojyaṃ tathaiva .
atrāha --nanūcyamānasacchabdavadetatsiddhiḥ, siddhaṃ sacchabdamasatsvarūpavinirmuktaṃ manyamānaścodayati
yaḥ sacchabdaḥ sa sataḥ śapanādāhvānāt, ataḥ śabdād yathā sacchabda eva sadarthavācyeva ca nāsacchabdo
nāsadarthavācī vā tathā sadvastvapi syāditi . ghaṭaśabdādirapi viśeṣaśabdastadarthaśca tathā na paṭādiśabdastadartho vā bhavitumarhatīti . tasmādayuktamucyate sannasan bhavatīti .
atra brūmaḥ --yadi sacchabdo'sacchabdo'pītyādi . nābhyupagacchāma etat sacchabdo'sacchabdo
na bhavati iti, tathodāharaṇatvāsambhavāt sacchabdāsacchabdatva evodāharaṇatvasiddheḥ . yadi hi sacchabdo'sacchabdo'pi bhavati tata eva loke'nyāpohavāde ca ghaṭaśabdādyudāharaṇamavakāśaṃ labhate, anyathā
kuto'sya ghaṭādyudāharaṇasyāvakāśaḥ ?
tad vyācaṣṭe --sacchabda eva hi sannasacchabdo bhavatyeva, sadeva śabdayan ghaṭādi paṭādyaśabdanādasacchabdo bhavatyeva, itarathā ghaṭasya sataḥ paṭādyasattvābhāve sattvābhāvaḥ, sattvābhāvāt saṅkarādidoṣāccāsattve kasya sataḥ śapanācchabdaḥ syāt sacchabdo'ṅgīkṛtabhedārthatve ? tasmādayuktamuktam sacchabdavadasanna bhavati sadvastviti . evamarthataḥ sataḥ śabdaḥ sacchabdaḥ ityarthadvāreṇa sacchabdo'sacchabdo na
bhavati ityayuktam .



ityayuktam . śabdato'pi cāsti sacchabdo'nya eva . saderdhātoḥ sacchabdo'pyanya
eva . evaṃ dravyādiśabdeṣu vācyam .
viśeṣaśabdārtheṣu tu ghaṭa ityaghaṭo na bhavati ityatrāpi na na bhavatyaghaṭaḥ .
tadyathā āmacchidrādighaṭā evāghaṭā aceṣṭatvāt . ghaṭayan vā ghaṭaḥ syāt . tadabhāvādapyaghaṭo bhavatyeva . aghaṭo'pi ca ghaṭo bhavati, ghaṭate ghaṭayati vā tantutantuvāyagavāśvādiḥ .
tathā pratyakṣaprasiddherananyatvaṃ siddhaṃ gośabdasya vāgādiṣu vartamānasya, tacchabda-

śabdato'pi ca astisacchabdaḥ aserdhātoḥ śatrantasya sat iti rūpasiddheryaḥ sacchabdaḥ so'nya
eva . saderdhātoḥ kvibantasya yaḥ sacchabdaḥ so'pyanya eva, sadiprakṛtiḥ sacchabdo na bhavatyeva asiprakṛtiḥ
sacchabdaḥ . tasmācchabdato'pi sacchabdo'sacchabdo bhavatyeva na na bhavatīti .
evamityādi . yathā sacchabdasya rūpasiddhikṛtanānātvakṛte sattvāsattve tathā dravyaśabdasyāpi
draṣṭavye . tathā drorvikāro dravyam, droravayavo vā dravyam, dravyaṃ ca bhavye pā॰ 5 . 3 . 104 bhavatīti
bhavyaṃ dravyam, dravatīti dravyaṃ drūyate vā, dravaṇād guṇānāṃ guṇasandrāvo dravyam, ityādivyutpattyā pṛthivyādisvabhedāpekṣayā ca dravyaśabdaḥ sannadravyaśabdaśca . dravyādiśabdeṣu iti ādigrahaṇāt pṛthivyudakādisāmānyaśabdeṣvapi svabhedāpekṣeṣu vācyamityatideśārthaḥ . evamarthe'pi draṣṭavyam . evaṃ tāvad mahāsāmānyāparasāmānyaśabdārtheṣu sarvasyādarśanādayukto'nyāpohaḥ .
viśeṣaśabdārtheṣvityādi . tuśabdo bhedāṅgīkaraṇākaraṇavikalpābhāvaṃ sāmānyaśabdārthād viśeṣaśabdārtheṣu darśayati . ghaṭa ityaghaṭo na bhavati ityatrāpi na na bhavatyaghaṭo bhavatyaghaṭa iti . tadyathā--āmacchidrādīti, āmaghaṭaśchidraghaṭo na bhavati, ādigrahaṇāccitralepyādighaṭa ityādayo ghaṭā evāghaṭā ghaṭanasāmarthyābhāvādaceṣṭatvāt . ghaṭayan vā ghaṭaḥ syāt prayoktṛkartari, tadabhāvādapyaghaṭo bhavatyeveti . kiñcānyat--aghaṭo'pi ca ghaṭo bhavati ceṣṭārthavattvāt svatantraḥ prayoktā ca, taddarśayati --ghaṭate ghaṭayati vā
tantutantuvāyagavāśvādiriti prakṛtyantād ṇyantādvā kartaryaco vihitatvāt .
tathā pratyakṣetyādi . gaurityagaurna bhavati ityetadapi na yuktam, yasmād gauragaurbhavati, agaurapi
gaurbhavati ityetat pradarśyate . tatra hi dvayī śabdānāṃ gatiḥ--ekaḥ śabdo'nekārthaḥ, anekaḥ śabda ekārtho
bhavati . tatra ya eko'nekārthaḥ sa cintyate . gośabdasya tāvad vāgādiṣu vartamānasya ekatvaṃ pratyakṣaprasiddham,

viśeṣānirūpyatvāt tatsambandhāśakyatvam . tasmādekātmatvaṃ gośabdasya . tasmiṃścaikātmatve śaktibhedāt tattadarthapratyāyanaśaktayaḥ prakalpyāḥ, ekapuruṣapitṛputrādivat
pratisambandhamanyathāvṛtteḥ .
gadanādiviśeṣanirūpyānyatve vā gavāntaravad gaureveti gaurityagaurna bhavatītyapi na, vāgādigavānāṃ vyatirekāt .
sakṛduccaritasya vāgdigbhūraśmyādiṣu dṛṣṭatvāt . ataḥ pratyakṣaprasiddherananyatvaṃ siddham, taccānāśaṅkanīyam—
kimanyo'nanyo gośabda iti . tasmādanyāyyamanyatvam . syānmatam--bhinnārthagatergośabdasyānyatvam, sādṛśyāttu sa eva iti bhavatīti, etacca na, tacchabdaviśeṣānirūpyatvāt, ayamudātto'nudāttaḥ svarito
vāci vartate, ayaṃ diśi ityādiviśeṣarūpasyānirūpyatvād nāstyanyatvaṃ pratyakṣasyānumānād
balīyastvācca . tataḥ kim ? tatastatsambandhāśakyatvam, anirūpyātmarūpāṇāmasatāṃ pṛthaganupalabdhanānārthaiḥ saha na śakyaḥ sambandhaḥ kartum . akṛtasambandhānāṃ ca śabdānāmarthapratyāyanamanyāyyam, mlecchaprayuktaśabdaśravaṇādapyarthapratītiprasaṅgāt . tasmādekātmatvaṃ gośabdasya . tasmiṃścaikātmatve sati
śabdasya śaktibhedāt sambandhibhirabhivyaktāt tattadarthapratyāyanaśaktayaḥ prakalpyāḥ, kimiva ? ekapuruṣapitṛputrādivat, yathaika eva puruṣo'nekaśaktisambandhibhedāpekṣayā pitā putro mātulo bhāgineya ityādivyapadeśabhāg bhavati tathā gośabdo'pi vāgādiṣu . kasmāt ? pratisambandhamanyathā vṛtteḥ, sa eva
sambandhaṃ sambandhaṃ prati pratisambandhaṃ sambandhijanitamanyatvamanyathānyathā vartate . tasmādekatvād
gośabdasya vāgādibhinnārthavācitvād gaureva vāgādiragaurbhavati, agaurapi gaurbhavati .
syānmatam--nimittabhedād gośabdā bhidyante, tāni ca nimittāni gadana-garjana-gamana-giraṇādīni,
pṛṣodarādyākṛtigaṇatvād rūpasiddheranyatvameveti . etaccoktavidhinā na yuktamapyabhyupagamya gadanādiviśeṣanirūpyānyatve vā gavāntaravad gaureva, yathā hi gośabdaḥ sāsnādimatyekasminnapyarthe gamananimitte
vṛtto'pi khaṇḍa-muṇḍa-śābaleya-bāhuleya-saurabheyādibhedeṣu gavāntareṣu gaureva . iti hetvarthe, yasmāt khaṇḍādiviśeṣāpekṣayā sāmānyaśabdo gośabdastasmāt pūrvavadasminnapi pakṣe gaurityagaurna bhavatītyapi na,
kasmāt ? vāgādigavānāṃ vyatirekāt, tadyathā gauḥ ityukte vāgādiṣu na vyatiricyate gotvaṃ
gośabdavat vāgityukte digādibhyo vyatiricyate vāg na dik iti . tataḥ gauragaurapi bhavati iti
gatārthamudāharaṇam .


ekottaraśatanāmatvāccāmbhaso viṣamaviṣaṃ bhavati aviṣamapi viṣaṃ bhavatītyādi .
tathā pīluvṛkṣo vṛkṣatvādapīlurbhavati dhavādivat, hastivat pīlurvā . ataḥ pīlurapīlurapi pīluśca, apīlurapīlurapi pīluśca . evaṃ harirāmārjunādayo'pi .

evaṃ tāvadanekārthaikaśabdatve'nyāpohābhāvaḥ . anekaśabdaikārthatve'pi tadyathā --ekottaraśatanāmatvāccāmbhasa ityādi . salilamudakamamṛtaṃ vā jīvanaṃ viṣam ityādyekottaraṃ śatamudakanāmāni nirukte
paṭhyante . tato viṣamaviṣaṃ bhavati, aviṣamapi viṣaṃ bhavati, apānīyaṃ granthisarpādiviṣaṃ māraṇātmakaṃ na,
jīvanātmakam . jīvanātmakamapyudakādi māraṇātmakaṃ duṣprayogādityādi gamanikā . ādigrahaṇād ghṛtamaghṛtamityādi . tathā pīluvṛkṣaḥ vṛkṣatvādapīlurbhavati dhavādivat, hastivat pīlurvā . hastyapi pīlurapīlurbhavati hastitvād manuṣyavat . tathā viparyayeṇāhastitvādapīlurbhavati pīluvṛkṣaḥ, avṛkṣatvādapīlurhastīti .
ata ityupasaṃharati . pīlurapīluśca pīluśca, apīlurapīlurapi pīluśceti . evaṃ harirāmārjunādayo'pi
iti ca vyāpitāmapyasya nyāyasyodāharaṇabāhulyena darśayati . śakra-siṃha-vāsudeva-maṇḍūka-vānara-hayādiṣu
hariśabdadarśanādaharirhariśca . rāmo ramyavarṇa-dāśarathi-baladeva-jāmadagnyeṣu arjunastṛṇa-suvarṇa-vṛkṣa-pāṇḍavakārtavīryeṣu darśanādityādi taccātacca pūrvavat .


evaṃ śrutimātratattvo gavādirekaḥ śabdo'nekārthagamakaśaktiyuktaḥ ekādityatapana--prakāśana... ...anekārthakāritvavat .
pratyarthavṛtti... ... ...

saṃsargo viprayogaśca sāhacaryaṃ virodhitā .
arthaḥ prakaraṇaṃ liṅgaṃ śabdasyānyasya sannidhiḥ ॥


sāmarthyamaucitī deśaḥ kālo vyaktiḥ svarādayaḥ .
śabdasyārthavyavacchede viśeṣasmṛtihetavaḥ ॥ vākyapa॰ 2 . 317; 318

athocyeta--sarvathā'dṛṣṭatvāt sthite tu svārthasyābhāve sāmānyābhāvamātranivṛttirabhāvabhedāsaṃsparśāt .
atha svārthābhāvābhāvamātratve kaḥ śabdārthaḥ 'vṛkṣa ityavṛkṣo na bhavati' iti
tacchabdadhūmaliṅgābhyāmanyāvapohyāvavṛkṣānagnī bhedāsaṃsparśena . tatra ca prasahyapratiṣedhārthe tanmātrameva ca gamyeta . na vṛkṣaparyudāsena ghaṭādirarthātmā'nyaḥ kaścillabhyate .

evaṃ śrutimātretyādi . anenoktanyāyena śrutimātratattvo gavādirekaḥ śabdo'pratilabdhavibhāgo'nekārthagamakaśaktiyuktaḥ . kimiva ? ekādityetyādi yāvat kāritvavaditi gatārthaḥ proktārthopasaṃhāraḥ .
syānmatam--ekasyānekārthakāritve vibhāgapratipattyabhāvādavyavacchedaprasaṅga iti . tanna, pratyarthavṛttītyādi yāvad viśeṣasmṛtihetavaḥ iti yathāsaṅkhyaṃ sakarabhādyudāharaṇabhāvitārthaṃ kārikādvayaṃ nimittāntarādekārthāvacchedākhyānam . ādigrahaṇād gauṇa-mukhya-stuti-nindādibhāvārthakṛtavyavacchedāditi .
athocyetetyādi . atha pareṇocyeta--nanūktameva guṇasamudāyamātrasya kāṇakuṇṭāderdarśanāsambhavaḥ, satyapi ca darśane sarvathānumānāsambhavaḥ sarvaprakāreṇādṛṣṭatvāt iti nirākāṅkṣīkṛte mūlata eva
punaridānīṃ ko vicāraḥ--darśanaṃ syāt na syāditi ? sthite tu svārthasyābhāve sāmānyarūpasyābhāvamātrasya
nivṛttirabhāvabhedāsaṃsparśāt vṛkṣa ityavṛkṣo na bhavati agnirityanagnirna bhavati ityavṛkṣānagnyabhāvabhedāsaṃsparśenocyate, na vā'bhāvasya bhedāḥ santi . tasmāt sarvābhāvabhedadarśanena vinaivāpoho gamaka iti .
atrocyate --atha svārthābhāvābhāvamātratve tvadiṣṭe kaḥ śabdārtha iti pṛcchati vṛkṣa ityādi
pratyuccāryātrāpyapohābhāvamāpādayitukāmaḥ . tacchabdo vṛkṣaśabdaḥ parārthe'numāne svārthe dhūmaśca liṅge,
tābhyāmanyāvapohyāvavṛkṣānagnī ghaṭādibhedarūpāṇyasaṃspṛśyetyabhimato'rthaḥ, tatra ca prasahyapratiṣedhārthe vṛkṣo
na bhavatyavṛkṣaḥ iti tanmātrameva ca gamyeta, na ca gamyata ityabhiprāyaḥ . vṛkṣādanyo'vṛkṣa iti na vṛkṣaparyudāsena ghaṭādirarthātmā'nyaḥ kaścillabhyate, anyasyāsattvādavivakṣitatvācca vṛkṣa eva vyākhyeyo vivakṣita

vṛkṣa eva vyākhyeyaḥ . sa svayamanavagataḥ kathamabhāvaṃ viśeṣayituṃ śaknuyāt avṛkṣo
madabhāvaḥ iti, tasya bhāvena labhyātmalābhatvāt .
tataśca vṛkṣa ityavṛkṣo na bhavatītīdamuktaṃ bhavet--yo'bhāvābhāvaḥ sa vṛkṣaḥ .
tato ghaṭapaṭādīnāmabhāvanivṛttimātratvād vṛkṣaśabdārthavattvaṃ prāptam, kuto'pohasteṣāṃ syāt .
sarvathā vā gatirbhavet . sarvadarśananirākāṅkṣatāyāṃ śabdādanumānādvā vṛkṣo'gniriti ca viśeṣavacanapratyayānarthakyaṃ syāt, abhāvābhāvamātrasyaikatvāt, bhedaviṣayavacanānumānavyavahāranirviṣayatvāt abhūtabhedaviṣayatvāt khapuṣpādivat .
atrocyeta--nāpyaśeṣa... ... .... kiṃ tarhi ? svasambandhi-
tvāt, sa svayamanavagataḥ kathamabhāvaṃ viśeṣayituṃ śaknuyāt avṛkṣo vṛkṣābhāvo madabhāvaḥ iti,
khapuṣpamiva vandhyāputraḥ ? kasmāt ? tasyābhāvasya bhāvena labhyātmalābhatvāt sa svayamasan kathamasato
viśeṣaṇaṃ syāt ? ubhayatra cānvaye vyatireke ca ghaṭādīnāṃ bhedarūpāṇāṃ sapakṣāsapakṣayorasaṃspṛśyatveneṣṭatvād
na kiñcit kenacid viśeṣayituṃ śakyam .
tataścetyādi . asmāduktanyāyādeṣa śabdārthaḥ saṃvṛttaḥ, vṛkṣa ityavṛkṣo na bhavati ityukte idamuktaṃ
bhavet sambhāvyeta yo'bhāvetyādi, abhāvasyābhāvo vṛkṣa ityuktaṃ syāt, nānyadabhāvanivṛtteḥ . tato ghaṭapaṭādīnāmabhāvanivṛttimātratvād vṛkṣatāvad vṛkṣaśabdārthavattvaṃ prāptam, kuto'pohasteṣāṃ syāt ? tatsaṃsparśe
hi syādapohaste vṛkṣo na bhavatīti . itthamapohābhāvaḥ, aniṣṭaṃ caitat .
kiñcānyat, sarvathā vā gatirbhavet, abhāvābhāvamātraṃ hi vṛkṣo'gnirvā syāt, na sapakṣāsapakṣabhedasaṃsparśena dṛṣṭavat . ataḥ sarvadarśananirākāṅkṣatā, tasyāṃ ca satyāṃ śabdād vṛkṣādanumānādvā dhūmādabhāvābhāvamātravṛkṣāgnitvādadṛṣṭabhedāsaṃsparśādeva tvaduktāt vṛkṣo'gniḥ iti ca viśeṣavacanapratyayānarthakyaṃ syāt .
kasmāt ? abhāvābhāvamātrasyaikatvāditi svaparārthānumānayoḥ sāmānyena hetuḥ khapuṣpādivaditi
dṛṣṭāntaḥ . viśeṣya vā hetuḥ --bhedaviṣayavacanānumānavyavahāranirviṣayatvāt, abhūtabhedaviṣayatvāditi sāmānyena . sa eva dṛṣṭāntaḥ sarvatra, ante'bhihitatvāt . ayamanyo vyākhyāvikalpaḥ, tadyathā
vikalpaḥ --sarvathā vā'gatirbhavet praśleṣalabhyākāratvāt . agatirajñānaṃ vṛkṣaśabdoccāraṇād bhavet sarvathā .
kasmāt ? gantavyābhāvāt . gantavyābhāvaścābhāvābhāvamātravṛttitvācchabdānumānayoriti .
atrocyetetyādi . svabhedābhāvavyāvṛttilakṣaṇānyāpohe'nantatvādasambhavasambandhābhidhānādidoṣā
uktāḥ . sāmānyābhāvābhāvamātre sarvaikatvānarthakyāpohābhāvadoṣā uktāḥ . teṣāṃ pakṣadvayānabhyupagamāt
parihāraḥ --nāpyaśeṣetyādi . kiṃ tarhi ? iti pakṣāntaraṃ śrayate nirdoṣaṃ manyamānaḥ, svasambandhivṛkṣasyāgnervā

sāmānyadharmeṣu tadanubandhibhedeṣu cāvinābhāviṣu darśanasaṃsparśena tadvyatirikteṣvadarśanasaṃsparśenānyāpohasya pravṛttatvādadoṣaḥ . ata eva cedaṃ svasambandhibhyo'nyatrādarśanāt
tadvyavacchedānumānam . yatra dṛṣṭaḥ so'tra sambandhyabhipreto na tvavinābhāvitvasambandhena . anyatrādarśanāditi anumeyābhāve'darśanāt, anyathā hi vṛkṣaśabdasya dhūmasya ca tasmin vastuni pṛthivīdravyādyabhāve'pi darśanaṃ vaktavyaṃ syāt . tadvyavacchedānumānamiti yatraivādarśanamuktaṃ vṛkṣābhāve'vṛkṣe'gnyabhāve'nagnau
vā tato vyavacchedānumānam--avṛkṣo'nagnirvā na bhavatīti . evaṃ ca kṛtvā vṛkṣaśabdād dhūmācca dravyatvādyanumānamupapannaṃ bhavati . itarathā tu dravyādīnāmapyanyatvādatulya eva vṛtterapakṣadharmatvānaikāntikatvaviruddhatvānumānābhāvadoṣāḥ syuḥ . dravyādityāge tadavinābhāvinaḥ svārthasya cāsambhava eva . tasmāt
svasambandhyabhāve'darśanādanumānasya siddhiḥ   iti .
evaṃ tarhi yadi sattādīni viśeṣaṇāni vṛkṣo bhavanti sa vā tāni bhavati
ekabhavanātmako'rtho'sya vṛkṣaśabdasya tatsvātmavat tato'nanyatvāt dravyādivṛkṣa-
sattādravyatvādisāmānyadharmāstadanubandhino bhedāśca śiṃśapādayaḥ teṣvavinābhāviṣu darśanasaṃsparśena tadvyatirikteṣu ghaṭādiṣvadarśanasaṃsparśena jalādiṣu cānyāpohasya pravṛttatvānna sambhavantyubhayapakṣagatā doṣāḥ .
ata eva cedamityādi etatpakṣasaṃśrayadarśanārthaṃ bhāṣyagranthamāha svasambandhibhyo'nyatrādarśanādityādi . asya vyākhyā ṭīkāgrantho yatra dṛṣṭa ityādiḥ yāvadavṛkṣo'nagnirvā na bhavatīti gatārthaḥ .
evaṃ ca kṛtvetyādi yāvadupapannaṃ bhavatīti, anekāvinābhāvināṃ pṛthivīdravyatvādīnāṃ vṛkṣaśabdād dhūmāccānubandhināmanumānaṃ yujyate taddarśanasparśena, vṛkṣatvāt pṛthivī dravyaṃ sacca dhūmatvācca vṛkṣavadagnivacceti . itarathā
tvityādi, atyantavyatireke sambandhitvābhāve'nubandhināṃ dravyādīnāmapyanyatvādatulye vipakṣa eva vṛtterapakṣadharmatvānaikāntikatvaviruddhatvānumānābhāvadoṣāḥ syuḥ . anubandhināṃ dravyādīnāṃ tyāge tadavinābhāvino
vṛkṣasya svārthasyāsambhava eveti ca doṣaḥ . tataḥ pratyāyyapratyāyanayorarthaśabdayoranupapattiḥ . tasmāt
svasambandhyabhāvetyādyuktopasaṃhāraḥ, sambandhino'rthāntarasya bhāve darśanāt sambandhina eva bhāvābhāve'darśanāccānumānasyābhipretasya siddhiriti .
atrottaramucyate --evaṃ tarhītyādi . yadi sattādīnītyādi sattādravyapṛthivyādīni viśeṣaṇāni
vṛkṣasya vṛkṣādabhinnāni santi vṛkṣo bhavanti tāni vṛkṣa evetyarthaḥ, sa vā vṛkṣastāni bhavati tena tāni
viśeṣyante devadattapāṇyādivadekabhavanātmanetyetadāpannam . tasminnekabhavane prayogaḥ śākhādimati darśanamityucyate'syārthaḥ sa ekabhavanātmako'rtho'sya vṛkṣaśabdaprayogasya . kimiva ? tatsvātmavat sattādravyatvādivṛkṣasvātmavad vṛkṣasya sattādravyatvādisvātmavat ekabhavanātmavadityarthaḥ . kasmāt ? uktanyāyena tato'nanyatvāt tebhyastasya tasmād vā teṣāmananyatvāt dravyādivṛkṣabhāvadarśanād vṛkṣadravyādibhāvadarśanādityarthaḥ .

bhāvadarśanād dravyādyabhāvadarśanānabhyanujñānādatisphuṭa evāyaṃ vidhivādastvayābhyupagataḥ bhavanaparamārthārthābhyupagamāt . yat ko'pi bhavati tad bhavanaparamārthata
eva... ... vaidharmyeṇa khapuṣpavat . yo'pyasau vyāvartate so'pi bhavanaparamārthata
eva bhavata eva vyāvṛtteḥ, devadattādivyāvṛttivat, na khapuṣpādivat .
evaṃ bhavadbhavananirūpaṇe sthita evārtha; sa cānyaścetyanyāpohaparigrahe sarvathā vā
gatirbhavet . anugamo vidhireva .
athavā anirvāhakaikāntavyākhyāvikalpapradarśanāt sarvathā vā vikalpānāṃ
gatiranekāntaḥ sa evaivaṃ bhavet . vidhivikalpo'pi sadādyātmakārthagrahaṇāt . apoha-
kasmāt ? dravyādyabhāvadarśanānabhyanujñānāt . pṛthivīdravyasattvābhāve darśanaṃ vṛkṣasya vṛkṣābhāve vā
pṛthivyādibhāvadarśanaṃ vṛkṣātmaviṣayaṃ nābhyanujñāyate yasmāt tasmādekabhavanātmakatvānujñānādanyābhāvādatisphuṭa
evāyaṃ vidhivādastvayābhyupagataḥ, pūrveṣvapi pakṣeṣu sphuṭa eva vidhivādaḥ, asmiṃstvatisphuṭaḥ . kasmāt ?
bhavanaparamārthārthābhyupagamāt, vṛkṣaśabdasya saddravyapṛthivīmṛdādivṛkṣaikabhavanātmakaḥ paramārthato'rtha ityabhyupagatatvāt . yat ko'pi bhavatītyādinā bhavanameveti darśayati yāvad vaidharmyeṇa khapuṣpavaditi . yo'pyasāvityādi vyāvartyābhimato'pi bhavanaparamārthata iti darśayati . bhavata eva vyāvṛtteriti hetuḥ, bhavanneva
vyāvartate kartari ṣaṣṭhīvibhaktyutpatteḥ, parvate pratihatasya devadattasya vyāvṛttivat sata eva vyāvṛtterityapādānalakṣaṇā pañcamī vā, yo bhavati parvatādiḥ tasmād bhavata eva parvatāderdevadattādervyāvṛttivat na khapuṣpādivaditi
vidhivāda eva sphuṭīkṛtaḥ .
tataḥ kim ? tata idam --evaṃ bhavadbhavanetyādi . itthaṃ bhavadeva bhavatīti nirūpaṇe'yamasya sthita evārthaḥ—
sa cānyaścetyayamanyāpohaparigrahaḥ, tasmiṃśca sati sarvathā vā gatirbhavet, anugamo vidhirevetyupasaṃharati .
athavā anirvāhaketyādi, ye tvamī vyākhyāvikalpāḥ kalpitā vidhivāde'nyāpohavāde
caikāntarūpāste sarve na nirvahantītyupekṣyāḥ . tatpradarśanāt sarvathāśabdo vimardaramaṇīyaḥ pariniṣṭhito'tītasarvavicārasyāyaṃ piṇḍārtha ityetadākhyānārthaḥ . ko'sau piṇḍārtha iti cet, ucyate--veti vāśabdo vikalpārthaḥ, vikalpānāṃ gatiriti vikalpānāmeva jñānaṃ niścayaḥ pariniṣṭhā sarvathā ghaṭo ghaṭo'pyaghaṭo'pītyādi
niścayaḥ . kā sā gatiḥ ? anekāntaḥ, sa eva evaṃ bhavet sa evānekānto vimardakṣamo vicāraparyavasāne'vatiṣṭhetettham, sarvanyāyapariśuddhiphalatvādasya sarvavikalpāḥ, saṅkṣepeṇa vidhi-pratiṣedhau, tāvubhāvitthaṃ
gṛhītāviti darśayati --vidhivikalpo'pi sadādyātmakārthagrahaṇāditi vidhim, apohavikalpo'pi
svasambandhyanyapratiṣedhārthatvāditi pratiṣedham . etau tvadvacanādevāpatitau . tena sarvathā vikalpānāṃ vā gatiḥ
syādvādaḥ . sa ca dravyārthaparyāyārthāvekāntatyāgarūpaikavākyamatyātmakau, tayorviṣayavibhāgena śabdārthamupasaṃhṛtya

vikalpo'pi svasambandhyanyapratiṣedhārthatvāt . dravyārthataḥ... ... ...syādanapoha ityādi .
na ca tena saha kasyacid virodhaḥ, ārādhyatvāccharaṇatvācca sarveṣāmapi .
tataścedamapi duradhītamevānyāpohavādinā--dṛṣṭavad vidhirūpeṇa yadi liṅgaṃ prakāśayet .sarvathā'pratipattiḥ syāt sarvathā vā gatirbhavet ॥ pra॰ samu॰ 3 . 14 iti
yattūktam--anvayadvāreṇa cānumāne'yaṃ doṣaḥ--yasmādanugamo'sti vṛkṣaśabdasyārthādisahitasya śiṃśapādiṣvapi tasmāt kevalo'pi śiṃśapāvācī syād vṛkṣaśabdaḥ . atha bahuṣu palāśādiṣvapi dṛṣṭa iti saṃśayo bhavati, evaṃ sati vṛkṣārthe
sattvadravyatvapārthivatvāni santi teṣu vṛkṣaśabdasya samānatvāt saṃśayaḥ syāt,
niścayastu dṛṣṭaḥ, avṛkṣanivṛttyā'rthāmidhānavadapṛthivyadravyāsattvavyāvṛttyā vṛkṣābhidhānāt . yathā hi vṛkṣaśabdo'vṛkṣanivṛttyaikārthako'pārthivavyāvṛttyāpi svārthe vartate tathā
vṛkṣapārthivadravyasacchabdā ānulomyena tridvyekārthaniścayahetavaḥ, prātilomyena
saṃśayahetava iti .
darśayati yathāsaṅkhyam --dravyārthata ityādi gatārthaṃ sodāharaṇaṃ yāvat syādanapoha ityādi . ādigrahaṇādanyadapi yat kiñcidanyairapyudgrāhitaṃ vastūdāharaṇamevāsya sarvagatāsarvagatakāraṇakāryatvādītyabhiprāyaḥ . na ca
tenetyādi yāvat sarveṣāmapīti vādaparameśvaratvapradarśanaṃ syādvādasya gatārtham .
tataścedamapi duradhītamevānyāpohavādinā ityuktārthānusāreṇātideśena dūṣayati kārikām, anyāpohasya kevalasya dūṣitatvād darśanabalenaiva śabdārthapratipattervyākhyātatvāt ante vā syādvādopasaṃhārādekāntavidhivādadūṣaṇasya prakāśitaprakāśanavad vaiyarthyāditi .
yatūktamityādi yat pareṇa doṣajātamupanyastaṃ vidhivādinaṃ prati tat parihartukāmaḥ pūrvapakṣayati .
vṛkṣo mañcakaḥ kriyate ityādyarthaprakaraṇaśabdāntarasannidhyādibhiḥ śiṃśapādiṣvapi dṛṣṭatvāt sarvatra sarvathā
kevalo'pi śiṃśapāvācī syād vṛkṣaśabdaḥ, aniṣṭaṃ caitat kevalasyāpratyāyanāt .
atha bahuṣvityādi so'nyāpohavādyeva paramatamāśaṅkate . bahuṣu palāśādiṣvapi dṛṣṭo'yaṃ vṛkṣaśabdastasmāt katama eṣāṃ vivakṣitaḥ syāt ? iti sāmānyāt saṃśayo bhavatītyāśaṅkya tatrāpi doṣaṃ brūyādanyāpohavādī evaṃ satītyādi, vṛkṣārthe sattvadravyatvapārthivatvāni dṛṣṭāni, teṣu niścayo dṛṣṭa ityanaikāntikametat . kena punarnyāyeneti cet, avṛkṣanivṛtyā'rthābhidhānavadapṛthivyadravyāsattvavyāvṛttyā vṛkṣābhidhānād
vyāvṛttibaleneti . asya ca nyāyasya guṇopacayavarṇanam --yathā hi vṛkṣetyādi gatārthaṃ yāvat saṃśayahetava iti .


atra brūmaḥ--guṇadoṣābhimānaste svapakṣarāgāt . anvayadvāreṇa cānumāne'yaṃ
guṇaḥ--dṛṣṭabalenaivārthādibhiḥ saha śiṃśapādiṣu vṛkṣaśabdasya dṛṣṭatvānniścayo bhavati
kevalāt saṃśayo yathādarśanamanumānapravṛtteḥ . evameva ca vṛkṣārthabhavanena vinā
vṛkṣo na bhavatīti vṛkṣaśabdāt tadbhavanaṃ yathā pratīyate tathā pārthivadravyasattvāni
pratīyante, tairvinā vṛkṣabhavanasyaivādarśanāt . vidhirūpeṇa darśanasāmarthyenaiva ca
vṛkṣapārthivadravyasacchabdā ānulomyena tridvyekārthaniścayahetavaḥ, prātilomyena
saṃśayahetavaḥ . evaṃ gamyatām... ... ....
yadapyaniyataśiṃśapaṃ gamyate tatrāpi viśeṣādarśanādagatirviśeṣadarśanād gatiḥ .
yathā avibhātaikadeśa... ... ...tathā vṛkṣaśabdāt... ... ...saṃśayaḥ, tadbhāvadarśananyāyavat .

vayaṃ tvatra brūmaḥ --guṇadoṣābhimānaste svapakṣarāgāditi . vyākhyā --anvayadvāreṇa cānumāne'yaṃ guṇa ityādi, dṛṣṭabalenaiva hi artha-prakaraṇa-viśeṣaṇādibhiḥ saha śiṃśapādiṣu dṛṣṭatvānniścayo bhavati,
tairvinā na dṛṣṭatvāt kevalāt saṃśayaḥ, kiṃ kāraṇam ? yathādarśanamanumānapravṛtteḥ . viśeṣa evārthādirapi
śiṃśapādivat, viśeṣādarśanādeva palāśādyapi . vṛkṣaśabdasāmānyāt saṃśayo bhavati adṛṣṭatvād viśeṣavirahitasya . niścayastu viśeṣasahitasya dṛṣṭatvāt . yadapyucyate--sattva-dravyatva-pārthivatvādiṣu kasmād
niścayo bhavati ? iti, tatrāpi dṛṣṭabalādeva, evameva ca vṛkṣārthetyādi yāvad vṛkṣabhavanasyaivādarśanāditi
etaduktaṃ bhavati--yathā vṛkṣaḥ svārthabhavanena vinā na bhavatīti vṛkṣaśabdāt tadbhavanaṃ pratīyate tathā pārthivadravyāstitvairvinā vṛkṣatvasyābhavanād vṛkṣatvabhavanapratītivat pārthiva-dravya-sattvāni pratīyante tairvinā tasyaivādarśanāditi . yadapi ca vṛkṣaśabdāt pārthiva-dravya-sattvatryarthagatiḥ pārthivaśabdād dravya-sattvadvyarthagatiḥ
dravyaśabdāt sattvagatiḥ prātilomyena sadādyānulomyena cottareṣu pūrvasmāt saṃśaya iti tadapi vidhirūpeṇa
darśanasāmarthyenaiva ca vṛkṣapārthivadravyasacchabdā ānulomyenetyādi tatpradarśanaṃ gatārthaṃ yāvat saṃśayahetava
iti darśanasyaiva niścaya-saṃśayahetutvāt .
evaṃ gamyatāmityādiruktopasaṃhāro tuya ?darthaprakaraṇādisahitād vṛkṣaśabdācchiṃśapāvṛkṣatvatattvād
dhavādibhyo'rthebhyo'nyasmācchiṃśapādiśabdād viśeṣātmakādiva viśeṣadarśanādeveti .
yadapyaniyataśiṃśapamityādi . yo'yaṃ vṛkṣaśabdoccāraṇe kadācicchiṃśapāyā gatiḥ kadācit tadagatirityaniyamaḥ sa viśeṣādarśanādagatiḥ viśeṣadarśanād gatiḥ . tatra nidarśanam --yathā avibhātaikadeśetyādi dhūmaviṣayaṃ prāgvarṇitaṃ darśanaṃ saṃśayāya, viśiṣṭaṃ tu niścayāyeti dṛṣṭāntaḥ . dārṣṭāntiko'rthaḥ --tathā
vṛkṣaśabdādityādi yāvat saṃśayaḥ . kena punarnyāyenaitadevam ? iti tad vyācaṣṭe --tadbhāvadarśananyāyavat, yathopavarṇitaṃ prāg deśa evāgnidhūmātmakastadbhāvena dṛṣṭo vidhinā ātmānamevātmanā sādhayatītyādi
sa evātrāpīti .


evaṃ vṛkṣatvasya pṛthivītvādibhistribhiḥ pṛthivyā dravyasattvābhyāṃ dravyasya
sattvenānulomyena tathā darśanāt prātilomyena tathā'darśanācca nirṇayasaṃśayau .
atha manyeta--tāvetau na yuktau darśanādubhayato'pi aviśeṣo niścaya eva vā
syāt . manmate tu yuktau, atulyatvāt svārthābhāve vṛttyavṛttyoḥ . saṃśayahetavastāvad
vṛkṣādiśabdāḥ, śiṃśapādisvārthābhāve'pi palāśādau vṛtteḥ . niścayahetavastu vṛkṣāvayavān vyāpnuvantastadanubandhinaścārthān, svārthābhāve'vṛtteḥ .
na darśanasyaivotsargāpavādabhūtatvād vastuno'tulyatvāt, sthāṇupuruṣorddhatvasāmānyaśakuninilayanavastrasaṃyamanaviśeṣadarśanavat .
nanūktam--avṛkṣādāvadarśanāt tadvyavacchedānumānaṃ svārthābhidhānam pra॰ samu॰ vṛ॰ 5 .
34 iti . evaṃ ca sati kva tad darśanam ?

evaṃ vṛkṣatvasyetyādi prakṛtopasaṃhāraḥ, śiṃśapādiviśeṣeṣu pṛthivyādisāmānyeṣu ca tulyamapyanekatra
vṛttaṃ vṛkṣatvaṃ svārthena sahaiva vṛtteḥ pṛthivītvādibhirgamyate tribhirānulomyena pṛthivī-dravya-sattvaiḥ pṛthivī,
dravya-sattvābhyāṃ dravyaṃ, sattve tvekameva ānulomyena tathā darśanāt . sattvādyuttarottarasaṃśayastu prātilomyenādarśanādeva tatheti yāvad nirṇayasaṃśayāviti gatārthaḥ .
atha manyetetyādi paramatamāśaṅkate . tāvetau niścayasaṃśayau na yuktau darśanādubhayato'pi vṛkṣadarśanasya dhava-śiṃśapayoraviśeṣo niścaya eva vā syāt . manmate punaranyāpohe svārthābhāve vṛtteḥ saṃśayo
yujyeta avṛtteśca niścayaḥ, kasmāt ? atulyatvāt svārthābhāve vṛttyavṛttyoḥ, te hi svārthābhāvavṛttyavṛttī yathāsaṅkhyaṃ saṃśayaniścayahetū . tad vyācaṣṭe--saṃśayahetavastāvad vṛkṣādiśabdāḥ śiṃśapādisvārthābhāve'pi palāśādau vṛtteḥ, sadādiśabdāśca dravyādisvārthābhāve'pi guṇādau vṛtteḥ saṃśayahetavaḥ . niścayahetavastu
vṛkṣāvayavāñchākhādīn vyāpnuvantaḥ pārthivamṛddravyatvādīṃścānubandhino'rthān svārthasyābhāve na vartante, tataste
vyāvṛttibalenaiva niścayahetava iti .
etacca na, darśanasyaivotsargāpavādabhūtatvāt, vṛkṣabhavanadarśanameva hi palāśaśiṃśapādiṣūtsargeṇa
pravṛttaṃ saṃśayāya śiṃśapābhavananiyatamapavādabhūtaṃ niścayāya . kasmāt ? vastuno'tulyatvāt, vastveva hi
viśiṣṭamatulyaṃ śiṃśapāpalāśākhyaṃ parasparataḥ, tadupakāritvāt sāmānyavṛkṣabhavanasya sāmānyādupasarjanāt
ityuktanyāyatvāt . kimiva ? sthāṇu-puruṣetyādi dṛṣṭānto yāvad darśanavaditi yathā ūrddhatvaṃ sāmānyaṃ
sthāṇuḥ syāt puruṣaḥ syāt iti saṃśayahetuḥ, śakuninilayanaṃ sthāṇureva iti niścayaheturviśiṣṭatvāt,
vastrasaṃyamanaṃ vā puruṣa eva iti, tathaiva vṛkṣaśiṃśapādiṣvapi darśanādeva .
atrāha --nanūktamityādi . vṛkṣāderabhāvo hi avṛkṣādi, tatraivādarśanam, tato vyavacchedyamānaṃ yat
tadavṛkṣādi na bhavatīti tadeva svārthābhidhānamiti . evaṃ ca sati kva tad darśanaṃ yat tvayeṣṭam ? yato

nanvadarśanād darśanasyaiva siddhirevam . yadi darśanaṃ nābhyupagamyate vṛkṣa ityatrāvṛkṣābhāva evoktaḥ syāt tata idamadarśanamevāvṛkṣe . tatrāvṛkṣasyaivābhāvaḥ, kutastadadarśanamavṛkṣasya vṛkṣadarśanenaiva vyāptatvāt . tasmād darśanamevaivaṃ sidhyati .
apitṛvadavṛkṣādarśanaṃ vyatireka iti cet, na uktavat . vyavasthākāri... ...
sthite hi vṛkṣe darśane tvavṛkṣa iti syāt . sa tu tava kadā... ... ...tacca neṣyata eva .
vidhiprādhānye tu pṛthivītvādyuttarabhavanaṃ vṛkṣabhavanavijñānavidhyāpādyaṃ tadātma-
darśanotsargāpavādābhyāṃ vastuno'tulyatvāt saṃśayaniścayāviṣyeyātām, tattu nāsti darśanam . vayaṃ hyānantyavyabhicārādidoṣān darśanapakṣe'pekṣyādarśanasādhanārthamavṛkṣādyabhāvo vṛkṣādiśabdārtha iti kalpayāmo
darśanasyaivābhāvāt taddoṣāsaṃsparśādadarśanamātrasyābhinnatvāditi .
atrocyate --nanvadarśanādityādi . nanu darśanasyaiva siddhirevam adarśanasyādarśanāt . tad vyācaṣṭe—
yadi darśanamanvayo vidhirnābhyupagamyate vṛkṣa ityatrāvṛkṣasyābhāva evoktaḥ syāt, na vṛkṣo nāma kaścit
syāt . tataḥ kim ? tata idamadarśanamevāvṛkṣe, vyatireka evetyarthaḥ . tataścābhāvamātrameva khapuṣpādītyādiprāguktavanna kiñciduktaṃ syāt avṛkṣābhāvo vṛkṣaḥ ityabhāvamātratvāt . tatrāvṛkṣasyaivābhāvo vṛkṣībhūtatvāt
sarvasyāvṛkṣābhāvasya kutastadadarśanamavṛkṣasya vṛkṣadarśanenaiva vyāptatvāt ? vṛkṣadarśanabalādeva cāvṛkṣādarśanasiddhiḥ, vṛkṣadarśanācca ayaṃ vṛkṣaḥ, ayaṃ ghaṭādiravṛkṣaḥ iti siddhiḥ, nādṛṣṭe . tasmād darśanamevaivaṃ sidhyati
nādarśanamiti .
apitṛvadavṛkṣādarśanaṃ vyatireka iti cet . syānmatam--pituranyo'pitā sarvaḥ ityādiprāguktavadadarśanamiti . etacca na, uktavat pitṛkalpasya darśanaṃ syādatrāpi, na cet prāguktavadevānupapattiḥ, pratyakṣadarśanabalena hi ayaṃ vṛkṣaḥ, ayamanyo'smād ghaṭādiravṛkṣaḥ iti vyavasthite vidhinā dṛṣṭe'nyāpohalakṣaṇama-
darśanaṃ syāt, nānyatheti . etadarthapradarśano granthaḥ --vyavasthākārītyādi yāvat sthite hi vṛkṣe vidheye
darśane tvavṛkṣa iti syāt vidhinā darśanānvaye sati sidhyatyetaditi darśayatyeṣa granthaḥ . vyāvṛttipakṣe
tvaniṣṭāpādanam --sa tu tava kadetyādi yāvat tacca neṣyata eva tvayeti vibhaktipariṇāmād . ghaṭādibhyo
vyāvṛttau satyāṃ vṛkṣādisiddhiḥ tatsiddhau ghaṭādivyāvṛttisiddhirityanavasthā parasparataḥ syāt . sā mā bhūditi
darśanaṃ vyavasthāpakameṣitavyaṃ vidhinā vyāvartyavyāvartakayorvṛkṣādisadādyavṛkṣādyasadādyoriti .
kathaṃ punarvidhiprādhānye taddoṣābhāvaḥ ? ucyate --vidhiprādhānye tu pṛthivītvādyuttaretyādi sādhanaṃ
yāvat svātmavaditi . vṛkṣa-pṛthivī-dravya-santo vṛkṣa-śiṃśapā-kubja-kusumita-mūla-skandha-śākhādayaśca
vṛkṣādayaḥ pūrve cottare ca bhāvā vidhinā dṛṣṭāḥ, pārthivabhavanaṃ vṛkṣabhavanavijñānavidhyāpādyameva vṛkṣātmakatvāt

katvāt tato'nanyatvād vṛkṣasvātmavat . tathā vṛkṣādipūrvabhavanaṃ śiṃśapādyuttarabhavanavijñānavidhyāpādyaṃ tadātmakatvāt tato'nanyatvād vṛkṣamūlādivat .
vyāvṛttiprādhānye tu dṛṣṭavat pārthivatvādyasiddhau vṛkṣo naiva vṛkṣaḥ syāt pārthivatvenāsiddhatvāt toyavat . tathā pārthivaṃ dravyatvenāsiddhatvāt pārthivaṃ naiva syāt,
guṇavat . evaṃ dravyaṃ na dravyaṃ syāt sattvenāsiddhatvāt khapuṣpavat . tathā sadapi na
sat, dravyāditvenāsiddhatvāt .
tato'nanyatvād vṛkṣasvātmavat, vṛkṣātmakatvaṃ ca pārthivatvādīnāṃ pūrvamāpāditaṃ mūlādyuttarabhavanānāṃ cetyatastadekātmakatvasiddhau satyāṃ sādhanasya sādhīyastvam . tathā pṛthivībhavanameva dravyabhavanam, dravyabhavanameva
sadbhavanamiti . tathā vṛkṣādipūrvetyādi sādhanaṃ tadviparyayeṇa uttarabhavanadharmāpādanam, tadanatiriktātmakatvāt
tato'nanyatvāt, vṛkṣamūlādīti dṛṣṭāntaḥ . śiṃśapādyuttarabhavanavijñānavidhyāpādyo vṛkṣaḥ, tadātmakatvāt,
mūla-skamdha-palāśādidharmātmanā vṛkṣa eva yathā bhavan dṛṣṭastathā śiṃśapādyātmanā vṛkṣa eva bhavatīti . evaṃ
vidhirūpeṇa dṛṣṭavadevānumānaṃ vidhiprādhānye yujyate'bhidhānaṃ ca .
tvanmate vyāvṛttiprādhānye tu doṣaḥ . tadyathā --dṛṣṭavat pārthivatvādyasiddhau pārthivadravyasadekātmakabhavanameva vṛkṣabhavanamanicchato'smanmataṃ te vṛkṣo naiva vṛkṣaḥ syāt pārthivatvenāsiddhatvāt toyavat, yathā toyaṃ pārthivatvenāsiddhaṃ vṛkṣo na bhavati evaṃ vṛkṣo'pi vṛkṣo naiva syāt . tathā pārthivaṃ dravyatvenāsiddhatvāt pārthivaṃ naiva syāt, guṇavat, yathā guṇasya dravyatvenāsiddhatvādapārthivatvaṃ tathā
pārthivasyāpi apārthivatvaṃ syāt . evaṃ dravyaṃ na dravyaṃ syāt, sattvenāsiddhatvāt, khapuṣpavaditi .
pārthivadravyasattvāsiddhayo'siddhā iti cet, na, vyāvṛttiprādhānye'nyatvāt svārthānubandhibhedānāmapi vyāvṛttatvāt svārthābhāvābhāvaśabdārthatvāt . prasiddhivirodhadoṣa iti cet, tavaiva vyāvṛttiprādhānyābhyupagamāddoṣo na mameti . tathā sadapi na sat, dravyāditvenāsiddhatvāt khapuṣpavat iti vartate . evaṃ pūrvaṃ
pūrvaṃ nātmarūpabhāk syāt, uttararūpeṇābhūtatvāt, agnivaditi yathāvad gatārthamaniṣṭāpādanam .
yadapyuktam—
guṇatva-gandha-saurabhya-tadviśeṣairanukramāt .adravyādivyaccheda ekavṛddhyotpalādivat ॥ pra॰ samu॰ 2 . 14
iti vyāvṛttiprādhānye guṇavattvādibhiradravyādivyaccheda ekavṛddhyā yujyate .





dṛṣṭānuvṛtteḥ... ... ...॥

dṛṣṭānuvṛttereva nādṛṣṭāvacchedādānulomyānniścayaḥ prātilomyādvā saṃśayaḥ .
yatastatra tulye'nyatve śuklatvād guṇe niścayo na dravyakarmaṇoḥ, tayoścāpoho na
sattvaguṇayoḥ .
tatrānubandhitattvadarśanānaivānyatvamiti cet, śuklaṃ tarhi nīlādyapi syāt,
rūpādananyatvāt, śuklaguṇasvarūpavat . evameva rūpaṃ rasādyapi syād guṇādananyatvād, guṇasvarūpavat,... ... ... dvyaṇukādyapi . dvyaṇukamutkṣepaṇādi rūpādi
ca syādāśritatvāt . saṃśayo na syāt śauklyaikātmyāt .

vyāvṛttiprādhānye tu—
dṛṣṭavad yadi siddhiḥ syācchauklyarūpaguṇāśritāt .kramavat prātilomye'pi dvitryekārthagatirbhavet ॥ pra॰ samu॰ 3 . 44 iti .
tadapi dṛṣṭānuvṛtterityādi ślokaḥ, krameṇa dvitryekārthagativat prātilomye dvitryekārthagatirna bhavati tathā
darśanādadarśanācceti . tadvyākhyā--dṛṣṭānuvṛttereva nādṛṣṭāvacchedāt nādṛṣṭānanuvṛtterānulomyād niścayaḥ
prātilomyādvā saṃśayaḥ . kasmāt ? yatastatra tulye'nyatve śuklatvād guṇe niścayo dravya-karmaṇorneti, tayoścāpoho na sattva-guṇayoḥ . śauklya-rūpādīnāmaikātmyād niścayaḥ, darśanādeva caikānekātmabhyāmāśritaguṇa-rūpādibhirguṇa-rūpa-śauklyeṣu saṃśaya iti .
tatrānubandhitattvadarśanād naivānyatvamiti cet . syānmatam--vṛkṣāt pārthiva-dravya-sattvānīvānanyāni śauklyād rūpaguṇāśritānubandhīni . tasmāt tatra niścayo'napohaśca . ye'nye teṣāmarūpāguṇānāśritānāmapārthivatvādivad vṛkṣādapoha iti .
atra brūmaḥ --śuklaṃ tarhītyādi . nīlaraktapītādyapi śuklaṃ syāt, rūpādananyatvāt, śuklaguṇasvarūpavat . evamevetyādi gatārthānyaniṣṭāpādanāni yāvad dvyaṇukādyapīti . dvyaṇukaṃ kāryadravyamāśritaṃ paramāṇvo

anyatvameva tarhyatulyaṃ śauklyādeḥ . rūpādayo nānye śauklyādeḥ, aniṣṭāpatteḥ .
arūpāditve śauklyasya tacchauklyameva na syāt arūpāditvāt utkṣepaṇādivat .
tasmāt tena sahānanyatvād rūpāderna tadapohaḥ . ye punaranye'pi āśritādestu
guṇādayaḥ teṣāmapohānapohābhyāṃ saṃśayaḥ . athaitadeva kutaḥ ? asmadiṣṭānvayadarśanādevaitat siddham . evaṃ tāvadānantyānuktivyabhicāradoṣayoranyāpohapakṣe'pi bhāvaḥ .
anantarasyāpi ca bhāvaḥ, yasmāt
rutkṣepaṇādi rūpādi ca syāditi āśritatvāt ityasmāddhetoḥ . saṃśayo na syāt karma-guṇeṣu saprabhedeṣu
anubandhivadananyatvāt tadupāyapradarśanaṃ sarvaguṇādiparikrameṇa . kasmāt ? śauklyaikātmyāt tvadiṣṭāditi .
atrāha --anyatvameva tarhyatulyaṃ śauklyādeḥ . evaṃ tarhi nānanyatvam, kiṃ tarhi ? anyatvameva .
mā bhūdetadaniṣṭamiti tad darśayannāha --rūpādayo nānye śauklyādeḥ, kasmāt ? tadrūpānubandhitvāt,
vṛkṣādiva pārthivatvam . kiṃ kāraṇam ? aniṣṭāpatteḥ . kiṃ tadaniṣṭamiti cet, arūpāditve śauklyasya
tacchauklyameva na syāt, arūpāditvāt, utkṣepaṇādivaditi . tasmāt tena sahānanyatvāt śauklyena
rūpāderna tadapohaḥ na rūpādyapohaḥ . ye punaranye'pi tatasteṣāmapohānapohābhyāṃ saṃśayaḥ . ke punaste ? ucyante—
āśritādestu guṇādayaḥ, tadyathā--guṇo'yamāśritatvāt ityāśrita eva niyamād guṇo nā'nāśrito'stīti .
āśritastu guṇaḥ karma sāmānyaṃ viśeṣaḥ samavāyo vetyaniyamaḥ . tasmāt tena sahāśritatvena teṣāṃ guṇādīnāmanyatvādapoho'napohaśceti saṃśayaḥ syāditi .
ācārya āha --athaitadeva kutaḥ ? śauklyādivadrūpādiṣu niścayaḥ, āśritatvād guṇādiṣu saṃśayaḥ
iti tvayā yataḥ pratyavagataṃ tad vaktavyaṃ viśeṣakāraṇaṃ vyāvṛttiprādhānyavādinā, vidhinā darśanamantareṇa vastuno
na śakyam, asmadiṣṭavastvanvayadarśanādevaitat siddham, tadabhāve tanniyamāniyamāprasiddheḥ .
evaṃ tāvadityādi . bhedapakṣe paraṃ prati uktayorānantyānukti-vyabhicāradoṣayoḥ adṛṣṭeranyaśabdārthe
pra॰ samu॰ 5 . 34 ityādināpyaparihṛtatvāt saviśeṣayoranyāpohapakṣe'pyastitvaṃ darśitamityupasaṃhāraḥ .
anantarasyāpi ca bhāvaḥ . yadapyuktam anantarasyāpi jātisambandhābhidhānapakṣayoruktasya

This page consists merely of footnotes.

asanniṣedhābhāvatvād viśeṣārthavibhinnatā .
sāmānyaśabdasya hi yo'rthāntaravyudāso vyāpāraḥ sa svabhedāpratikṣepeṇa pra॰ samu॰ vṛ॰ 5 . 36 iti
vāṅmātreṇoktam . sa svabhedapratikṣepeṇaiva, tasya sanniyamārthatvādasatpratiṣedhasyābhāvatvāt bhedānāṃ parasparataḥ sadasattvāt bhedaśrutyā saha sāmānādhikaraṇyamanupapannam . sambandhasyāpi bhedairabhāvasyānupapatteḥ kasya vā te bhedāḥ ? tasmādapṛthakchrutidoṣo'styeva .
sukaro hi śabdasyānyāpohena sambandhaḥ, śabdo jātimātrasya tadyogasya vā
na vācako bhedārthairapṛthakchruteḥ . tathā hi sad dravyaṃ san guṇaḥ sat karma iti bhedārthairdravyādiśabdaiḥ sāmānādhikaraṇyaṃ na syāt, tacca dṛṣṭam . na hi sattā yogo vā dravyaṃ
guṇo vā bhavati, kiṃ tarhi ? dravyasya guṇasya vā . tathaiva hi  anyāpohasya na
samānādhikaraṇābhāvaprasaṅgadoṣajātasya abhāva iti . tadyathā --vyāpteranyaniṣedhasya tadbhedārthairabhinnatā pra॰
samu॰ 5 . 36 . sadityasanna bhavati ityasato nivṛttiḥ sarvadravyaguṇakarmaghaṭarūpotkṣepaṇādibhedavyāpinī, tasyā
asannivṛtteḥ sarvabhedavyāpitvāt tairabhinnārthatvāt sāmānādhikaraṇyamupapannamiti . etanna, yasmādasanniṣedhābhāvatvād viśeṣārthavibhinnatā . tadvyākhyā --sāmānyaśabdasya hītyādi, sāmānyaśabdasya hi sadāderyo'rthāntaravyudāsaḥ asanna bhavati iti kṛtyaṃ vyāpāraḥ sa tvayetthamavadhāritaḥ svabhedāpratikṣepeṇeti
vāṅmātreṇoktaṃ prāguktaṃ vismṛtyeti pūrvapakṣapratyuccāraṇam . atra tu vayaṃ brūmaḥ --sa svabhedapratikṣepeṇaiveti .
kasmāt ? tasya sacchabdasya sanniyamārthatvāt--asanna bhavati iti dviḥpratiṣedhasya prakṛtyāpatteḥ sattvena
niyatatvādasatpratiṣedhasyābhāvatvāt . tataḥ kim ? tato bhedānāṃ parasparataḥ sadasattvāt, itaretarābhāvatvādasattvam, sanniyamāt sattvam, ataḥ svabhedāḥ pratikṣiptā eva, santo'pyasanta eva na bhavantīti
prāptam . tataśca bhedaśrutyā dravyaguṇādikayā ghaṭapaṭādikayā ca saha sāmānādhikaraṇyamanupapannamasannivṛtterabhāvasādhanatvāt, abhāvena caikavibhaktitvamanupapannaṃ bhedānāṃ saddravyaṃ sadguṇaḥ san ghaṭaḥ ityādi . na
vibhaktimātrasāmānādhikaraṇyānupapattireva, kiṃ tarhi ? padasyāpyanupapannaṃ sāmānādhikaraṇyaṃ vibhaktibhedenāpi
sad dravyasya guṇasya vā ityādi . sambandhasyāpi bhedairdravyādibhirabhāvasyānupapatteḥ kasya vā te bhedāḥ
sacchabdenābhinnāsattvanivṛttimātropādānāt ? tasmādapṛthakchrutidoṣo'styeva .
tadvyākhyānārthā ṭīkā tadīyaiva --sukaro hītyādikā dṛṣṭāntatvena gatārthā yāvad dravyasya guṇasya
veti . tathaiva hīti dārṣṭāntikatvena tvanmatapradarśanameva yāvat sāmānādhikaraṇyaṃ na syāt . yathā na
hi sattā dravyaṃ guṇo vā bhavatītyādi tathā na hi sadasanniṣedhābhāvastvanmato'smanmatasya pratiṣedhadvayavidheyasya sataḥ sabhedasyānabhyupagame dravyaṃ bhavati guṇo vā, kiṃ tarhi ? dravyasya guṇasya vā bhāvā

vācakaḥ, bhedārthairapṛthakchruteḥ . tathā hi sad dravyaṃ san guṇaḥ sat karma iti bhedārthairdravyādiśabdaiḥ  sāmānādhikaraṇyaṃ na syāt . yathā na hi sattā dravyaṃ guṇo vā,
bhavati, kiṃ tarhi ? dravyasya guṇasya vā, tathā na hi sadasanniṣedhābhāvo dravyaṃ
bhavati guṇo vā, kiṃ tarhi ? dravyasya guṇasya vā bhāvābhāvaḥ . āha ca--vibhaktibhedo niyamād guṇaguṇyabhidhāyinoḥ .sāmānādhikaraṇyasya prasiddhirdravyaśabdayoḥ ॥ vākyapa॰ 3 . 14 . 8
yattu sattāsambandhābhidhānapakṣābhyāmapohapakṣe viśeṣahetupratipādanārthamuktam--tatra hi sattāsambandhayorguṇatvād vastunaśca guṇitvāt sāmānādhikara-
bhāvaḥ, sadasanmātramityarthaḥ, itīyaṃ vyākhyā tvanmatānusāriṇyeveti āha ceti jñāpakamapyāha --vibhaktibhedo niyamādityādi .
yattu sattetyādi . sattā-sambandhābhidhānapakṣayorapṛthakchrutidoṣo'sti, nāpohapakṣe viśeṣahetusadbhāvāditi tasya viśeṣahetoḥ pratipādanārthamuktam --tatra hītyādi . sattāsambandhābhidhānapakṣayorguṇau sattā

ṇyābhāvo yuktaḥ, iha tu arthāntarāpoho yasmin vastuni kriyate tad dravyaṃ śabdārthaḥ
nāpohamātram . sa ca sacchabdena vyāptaḥ, aparityāgāt, na tu sākṣāduktaḥ .
tadyathā--sacchabdaḥ asannivṛttyupasarjanaṃ dravyamāha, na sākṣāt, saṃśayotpatteḥ, tasmād viśeṣārthairdravyādiśabdaiḥ sacchabdasya sāmānādhikaraṇyaṃ vākyārthe
yuktaṃ saddravyaṃ sadguṇaḥ satkarma.... tathā hi svārthāvyabhicāro viśeṣaśabdasahitasya .
yasmādavayavaśabdārthābhyāmanyaḥ samudāyārthaḥ, tasya ca vācakau tau samuditau, na tu
sacchabdo dravyārthamāha na dravyaśabdaḥ sadartham . kathaṃ tarhi yat sat tad dravyaṃ yad
dravyaṃ tat saditi ? ubhayaśabdavyudāsānugṛhītasya śabdadvayābhidheyasya samudāyārthasyaikatvāt tathocyate, na tu sadarthasya dravyaśabdenābhidhānāt .
sambandhau viśeṣaṇatvāt, tadvastu guṇītyataḥ sāmānādhikaraṇyābhāvo yuktaḥ . iha tvarthāntarāpohaḥ sadityasanna bhavatīti nāsadbhāvamātramevocyate, kiṃ tarhi ? arthāntarāpohena viśiṣṭaṃ vastveva sadityucyate, yasmin
vastuni so'pohaḥ kriyate tacca dravyaṃ śabdārthaḥ, nāpohamātram . sa cāpohaviśiṣṭo'rtho dravyādiḥ sacchabdena
vyāpto'parityāgāt, na tu sākṣāduktaḥ .
tadvyākhyā --tadyathā sacchabda ityādi . kasmādanabhidhānamiti cet, saṃśayotpatteḥ, upāttatve
sati anabhihite saṃśayaḥ syāt . tasmāt sāmānādhikaraṇyaṃ viśeṣārthairdravyādiśabdaiḥ sacchabdasya vākyārthe
yuktaṃ na padārthe . taddarśayati --saddravyaṃ sadguṇa ityādi . tathā hi svārthāvyabhicāro viśeṣasahitasyeti viśeṣaśabdaprayogaḥ . ko'sau vākyārtha ityata āha --yasmādavayavaśabdārthābhyāmanyaḥ samudāyārthaḥ, saddravyaśabdārthāvayavāvasadadravyanivṛttyupalakṣitau tābhyāmanya ubhayaśabdavyudāsānugṛhītaḥ samudāyārthaḥ, tasya ca
vācakau tau samuditau na viparītārthau, tad darśayati --na tu sacchabdo dravyārthamāha, na dravyaśabdaḥ
sadarthamiti . yathoktam--

apohyabhedād bhinnārthāḥ svārthabhedagatau jaḍāḥ .
ekatrābhinnakāryatvād viśeṣaṇaviśeṣyakāḥ ॥ pra॰ samu॰ 5 . 15 iti .

atra codyam --kathaṃ tarhīti yat sat tad dravyam, yad dravyaṃ tat sat iti bhinnārthatvena
yuktam ? iti . atra tenaivocyate --ubhayaśabdavyudāsānugṛhītasya asadadravyanivṛttyanugṛhītasya saṃhataśabdadvayābhidheyasya samudāyārthasyaikatvāt tathocyate, na tu sadarthasya dravyaśabdenābhidhānāditi pūrvapakṣaḥ .


atrāpi śakyaṃ vaktum--āśritasya guṇiṇa ?tvād guṇaguṇinorbhedāt
sāmānādhikaraṇyābhāvastadavasthaḥ . iha tu jātiyogau yasmin vastuni varteyātāṃ
tad dravyaṃ sadityucyate... ... śabdadvayābhidheyatvāt .
paścimasyāpi doṣasya bhāva eva, sākṣādavṛttyādidoṣajātasya sātiśayasyokta-

uttarapakṣastu --atrāpi śakyamityādi . sattā-yogapakṣagato vibhaktibhedaprasaṅgadoṣo'trāpi śakyo
vaktum, āśritasya guṇitvāt . tadyathā--sadabhāvābhāva āśritaḥ, dravyādyabhāvābhāva āśrayaḥ, tayośca
guṇaguṇinorbhedāt tadabhidhāyinoḥ sāmānādhikaraṇyābhāvastadavasthaḥ . yā tvayoktopapattiḥ sā'pi jātiyogapakṣayorapi kramata ityatastatpradarśanārthamāha --iha tu jāti-yogau yasmin vastunītyādi . sattātaḥ
sacchabdaḥ tatsambandhādvā sati vartate vastuni dravyādibhedavati sattvavat sat ityabhedopacārād matublopādvā, tvayoktāpohavṛttivad varteyātāṃ jātiyogau sadeva sattvavat iti . śeṣastvaduktopapattigranthavattulyagamo
yāvacchabdadvayābhidheyatvāditi gatārthaḥ . tasmāt tadavastha evāpṛthakcchrutidoṣaḥ .
kiñcānyat --paścimasyāpi doṣasya bhāva eva, nābhāvaḥ . yaduktaṃ jātimatpakṣe—
tadvato nāsvatantratvād bhedājjāterajātitaḥ  
ityādi doṣajātaṃ tasyābhāvo'nyāpohapakṣe sākṣādvṛtteḥ, tatra hi sacchabdaḥ sattāmudāpāya dravye
vartamānastadbhedān ghaṭādīnākṣeptumasamarthaḥ . atra punarasatpratiṣedhena sākṣādvartata iti tasya ye viśeṣāstān
na pratikṣipati . tasmādihānākṣepadoṣo nāsti . bhāktadoṣo'pyata eva nāsti, na hyanyatra mukhyā vṛttirdravyādiṣūpacaryate . nāpi bhedānavasthānādanabhidhānadoṣaḥ, kasmāt ? abhedāt, na hyarthāntarāpoho bhedeṣu
bhidyate, abhāvāt . tanmātraṃ ca śabdenocyate, na bhedāḥ . tathā sāmānyadoṣo'pi nāsti . yattūktam—
satvān ghaṭādirartho na paṭādiṣu na vartate  
iti, sākṣād ghaṭapaṭādiṣvasatpratikṣepāditi . tanna bhavati, yasmāt sākṣādavṛttyādidoṣajātasya

tvādasmābhiḥ . sacchabdo'pohamātrasvarūpopasarjanaṃ dravyamāha, na sākṣādityādi
sarvaṃ prāguktam .
yattūktaṃ paraṃ pratyāśaṅkya--syādetat--apohaviśiṣṭārthatve... ...tulyaṃ śabdārthasya samānatvam . tataḥ--adravyatvācca bhedācca....... ... ...॥  
nāpyarthāntarāpoho nāma bhāvāntaram... ... ... ... ...nāsti sāmānyadoṣa iti . atra brūmaḥ--tadvattvaṃ ca tvaduktavat . nanu bhāvāntarataiva... ... ....
sātiśayasyoktatvādasmābhiḥ, tadeva smārayannāha --sacchabdo'pohamātrasvarūpopasarjanaṃ dravyamāha,
na sākṣādityādi sarvaṃ prāguktaṃ jātimadvadapohavān ityupakramya . tatra ca jātimatīvāpohavatyapi
sarve doṣā yathā saṅgatāstathā pratipāditā iti na punarlikhyate .
syānmatam--jātimattvavadapohavattvamapyayuktamiti, tadāśaṅkyate --yattūktamanyāpohavādinā paraṃ prati
āśaṅkya tadyathā --syādetadapohaviśiṣṭārthastarthatva ityādi yāvat tulyaṃ śabdārthasya samānatvam
śabdasya ca samānatvamarthasya ca apohapakṣe'pi iti vākyaśeṣaḥ . itthaṃ pūrvapakṣīkṛtyottaramāha--tataḥ adravyatvācca bhedācceti kārikayā caśabdād bhāṣye likhitam . tadvyākhyā --nāpyarthāntarāpoho nāmetyādi
yāvannāsti sāmānyadoṣa ityapohapakṣe jātimatpakṣagatadoṣābhāvapratipādanaṃ viśeṣapradarśanāditi tvadabhiprāyaṃ pradarśya vayamatrottaraṃ brūmaḥ --tadvattvaṃ ca tvaduktavat . asya vyākhyā --nanu bhāvāntarataivetyādi .
yadi paramatābhyupagamāt sāmānyavatpakṣe satsāmānyānvayāt sāmānyavadviśeṣaṇasya sāmānyasyārthāntaratvaṃ
pāratantryādi ca brūṣe sāmānyavad vyāvṛtterapi arthāntaratvaṃ viśeṣaṇatvaṃ pāratantryādi ca nanu tadavasthameva,
tadvato'nyapratyayātmakatvāt sāmānyavat tadvyāvṛtterapi . atha svamatena brūṣe na sāmānyaṃ na vyāvṛttimaditi
kutastadviśiṣṭavastvabhidhānaṃ khapuṣpaśekharaviśiṣṭavandhyāputrābhidhānavat .


api ca bhāvāntara... ... .... yathā jātisvarūpa... ... ...anākṣepastathā
yathākathañcit... ... ...asvātantryahetutvāt .
yadi cārthāntarāpoho na bhāvāntaraṃ kathamidam--yat sat tad dravyaṃ yad
dravyaṃ tat saditi ? ubhayaśabdavyudāsānugṛhītasya śabdadvayābhidheyasya samudāyasyaikatvāt tathocyate na tu sadarthasya dravyaśabdenābhidhānāt, arthāntarāpoho yasmin
vastuni kriyate tad dravyaṃ śabdārtho nāpohamātram . tasmādaparihṛtaḥ paścimadoṣo'pi .

api ca bhāvāntaretyādi . atra prastutārthopakārāpakārānaṅgatvād bhāvāntarābhāvāntaratvābhyāṃ
vicāritābhyāṃ na kiñcit prayojanamasti, kintu idamatra prastutārthaupayogikam, tadyathā--buddhisthasya śabdaprayogajanitajñānopalakṣitasyānvayavyatirekadvāreṇāvadhāritasyārthasyā''nuguṇyena vaśavartitayā ayaṃ bhavati,
ayaṃ na bhavati iti tayorvidhipratiṣedhayorbhedena pratyayaḥ śabdārthasambandhajñasya śabdaprayogādutpadyate, sāmānyopasarjanaviśeṣaśabdārthapakṣe vā . dvayorapi ca pakṣayorupasarjanīkṛtaviśeṣaṇatvād bhedānākṣepādasvātantryādanabhidhānaṃ tulyamityeṣa vicāraprayāsārthaḥ . tad dṛṣṭāntena darśayati --yathā jātisvarūpetyādinā tadvatpakṣavādimatena yāvadanākṣepa iti, dārṣṭāntikena ca tathā yathākathañcidityādinā yāvadasvātantryahetutvāditi suṣṭhūcyate--paścimasyāpi doṣasya sātiśayasya bhāva eveti .
yadapyuktam--arthāntarāpoho'sadaghaṭanivṛttiḥ san ghaṭa iti, tasmāt sāmānyadoṣo'pohapakṣe nāstīti,
tadapi pratyāsannamātmoktaṃ vismṛtya tvayābhihitamiti bodhayitukāma idameva tāvat pratyuccārayati --yadi
cārthāntarāpoho na bhāvāntaramityādi . abhāvāntaratvādarthāntarāpohasyāpohavānarthaḥ śabdavācyo na
bhavati, ato nāpoho viśeṣaṇaṃ nāpohavān so'rtha iti yadi tvayeṣṭamiti asya virodhāpādanārthamucyate—
kathamidamityādi pūrvapakṣitamasmābhiryāvanna tu sadarthasya dravyaśabdenābhidhānādityetasya sūcanaṃ sūtreṇa
yāvad nāpohamātramiti gatārtham . kimuktaṃ bhavatīti cet, ucyate--yadi dravyaṃ yadyadravyamarthāntarāpohaḥ
tadvāṃstvarthaḥ tvasvaśabdārthatvena vivakṣitatvāducyata eva buddhisthānvayavyatirekārthabhedapratyayotpattidarśanādityuktaṃ bhavati . na hi loke śabdaprayogajanitapratyayaparicchedyāpalāpenānyaḥ śabdārthaḥ śakyaḥ kalpayituṃ
sudūramapi gatvā pratipattiśaraṇāvasthānād vādānāmiti nāyaṃ niḥsaraṇopāyaḥ . tasmādaparihṛtaḥ paścimadoṣo'pīti . etena asvātantryād bhedājjāterajātitaḥ   iti savyākhyāvikalpā doṣahetavo'parihṛtā veditavyāḥ, teṣāṃ tvaduktanyāyādhvānatikramāt parihārahetūnāṃ tadvikalpānusāritvāccetyalaṃ prasaṅgena .


atra ca saṃghātaḥ śabdārtha utpattāvabhivyaktau vā . yadyaprāptayaugapadyāni
padāni kāryāt prasiddhād vyavasthā lokaprasiddhereva vā, anavasthitatarkatvāt
puruṣāṇām . āgamamātraṃ tvetat padasamūho'niyatānupūrvyo vākyam .

prastutanayamataḥ śabdārtho vidhīyate --atra ca vidhiniyamaniyame saṅghāto varṇa-pada-vākyādīnāṃ
śabdārtha utpattāvabhivyaktau veti . yadi varṇādayo janyante yadyabhivyajyante kārya-nityapakṣayordvayorapi
aviruddhaḥ saṅghāto vākyādiḥ śabda iti . syānmatam--utpannamātrapradhvaṃsitvād varṇādīnāṃ yaugapadyābhāve
kutaḥ saṅghāta iti, atrocyate--yadyaprāptayaugapadyāni padāni kāryāt prasiddhād vyavasthā loke, kiṃ tat
kāryam ? arthapratipādanam, tadyathā--varṇādīnāṃ tirohitānāṃ pariṇāmāntaramāpannānāṃ vinaṣṭānāṃ vā buddhau
saṃskāramādhāyā'bhidheyavijñānotpattinimittatvaṃ tadabhāve tadabhāvāt prayogānantarīyakatvācca pratyayasyānumīyate . lokaprasiddhereva vā vyavasthā, dṛṣṭā hi loke teṣāṃ varṇapadādīnāṃ śabdānāmarthapratyāyanāsambhavādarthapratyāyakastatsamudāya iti śaktiḥ prasiddhā . sannidānīṃ samudāyaḥ samudāyibhyo varṇādibhyastadasambhavikāryāntaradarśanādanya iti kecidāhuḥ, tasmādeva kāryād mā bhūdahetukamarthapratyāyanaṃ teṣu tasya pratideśaṃ
samasteṣu vā deśaiḥ sāmastyena vā vṛttyasambhavānna vyatirikta ityapare . pūrvavarṇajñānāhitasaṃskārāpekṣāntyavarṇe
saṃhṛtāśeṣaśeṣāvayavaḥ samudāyo'bhidhātā pūrvavarṇajanitabuddhiparipākādityeke . sikatātoyavad deśāntareṣu
asato'ntyeṃ'śe kutaḥ sambhavaḥ pratyāyanasya ? kintu tilatailavat sarvāvayaveṣu tirohitābhimateṣu sūkṣmatāmāpanneṣu vitatya vyavasthito buddhisaṃskāraparipākasamudāyo'bhivyañjakaḥ pratyayasyetyapare . sa ca samudāyātmā
śabda eka evābhinnaḥ pratyāyako'rthasyaikapratyayadarśanāt, aneka eva vā pratyavayavāhitasaṃskārabalādheyārthajñānatvādityevamādīni vicārāntarāṇyevaitāni . puruṣamatisamutthāpitaśuṣkatarkaviṣayatvāt kiṃ na etaiḥ,
yadi vyatiriktaḥ yadyavyatiriktaḥ antye śeṣasamasteṣvabhinno bhinno vā pratyāyakaḥ samudāyo'vayavā eva
vā ? yo'stu so'stu, sarvathā'rthapratyāyanāt phalāt samudāyaḥ śabda ityetāvadupayujyate . kiṃ kāraṇam ?
anavasthitatarkatvāt puruṣāṇām, yathoktam --yatnenānumito'pyarthaḥ vākyapa॰ 1 . 34 ityādi tathā
hastasparśādivāndhena vākyapa॰ 1 . 42 ityādi . kiṃ tarhi pratipattavyam ? āgamamātraṃ tvetat
padasamūho vākyamiti . yathoktam—
jo hetuvādapakkhaṃmi hetu+o āgame ya āgami+o .so sasamayapaṇṇava+o siddhaṃtavirādha+o itaro sammati॰ 3 . 45 tti .
sa cā'niyatānupūrvyaḥ padasamūhaḥ . anupūrvabhāva ānupūrvyam, tadaniyataṃ yasya so'niyatānupūrvyaḥ



ayaṃ ca śabdaikadeśatvāt paryavāstikaḥ . pariḥ samantādarthe, ava gatyarthe .
parito'vanaṃ paryavaḥ . samantād dravati . ko'sau ? bhedo bhāvopasarjanaḥ . so'stīti
yasya matiḥ sa paryavāstikaḥ .
nirgamavākyamapyasya--duvālasaṃgaṃ gaṇipiḍagamekaṃ purisaṃ paḍucca sādiyaṃ sapajjavasiyaṃ
nandīsū॰ 42 ityādi .
iti vidhiniyamaniyamo'ṣṭamo'raḥ .
samāptaśca dvitīyo mārgaḥ .
padasamūhaḥ, tadyathā--devadatta gāmabhyāja iti kadācit, kadācicca devadatta gāmabhyāja śuklām, devadatta
mahiṣīṃ gṛṣṭiṃ kalyāṇīm iti pātramāhara, āhara pātraṃ sauvarṇaṃ ca ityādi . vyākaraṇa-sāṅkhya-vaiśeṣika-bauddhādyanyatamagranthamātraṃ sarvāgamasamūhātmakārhatāgamo vā vākyam, vākyārtho'pi tadabhidheyo'rthaḥ . uktaḥ śabdārthaḥ .
ayaṃ punarnayaḥ kvāntarbhavati, dravyārthe kiṃ paryāyārthe ? ucyate --ayaṃ ca śabdaikadeśatvāt
paryavāstikaḥ .
mūlanimeṇaṃ pajjavaṇayassa ujjusutavayaṇavicchedo .ta
ssa tu sāhapasāhā saddavikappā suhumabhedā ॥ sammati॰ 1 . 5
ityārṣe'pi saptanayaśatāmnānāt paryavāstikabhedasya śabdanayasya bheda ityarthaḥ .
paryavāstika iti kaḥ śabdārthaḥ ? ucyate --parirupasargaḥ samantādarthe, ava gatyarthe dhātuḥ .
parito'vanaṃ samantād gamanaṃ paryavaḥ . tadācaṣṭe --samantāddravati . itthamakṣarārthamuktvā vastuto darśayati—
ko'sau ? bhedo bhāvopasarjanaḥ, yo bhavati ghaṭādirbhedaḥ sa bhavanakriyopasarjanaḥ paryavaḥ . so'stīti yasya
nayasya matiḥ sa paryavāstika iti taddhitapratyayāntārthaḥ prakṛtyarthena viśeṣito jñeyaḥ .
kimetāḥ svamanīṣikā evocyante, asti kiñcid nibandhanamasyārṣamapīti ? asti ityucyate,
tadyathā --nirgamavākyamapyasya--duvālasaṃgaṃ gaṇipiḍagamekaṃ purisaṃ paḍuccetyādyārṣagranthaṃ sākṣitvenā''haitanmatasaṃvādinam . yadyapyayamāgamo'nekapuruṣānvayena sadā vyavasthitastathāpi pratyekaṃ puruṣaviśeṣāśrita eva niścayāya kriyāsāmānyopasarjanaviśeṣaparamārthatvād bhavatyarthasya . tacca dvādaśāṅgaṃ gaṇipiṭakamata
eva sādyaṃ saparyavasānaṃ ca kṣaṇikamevetyarthaḥ . ityādigrahaṇādanyāpi prakṛtisthityanubhāvapradeśabandhādiprarūpaṇā
ekasamayamātraviṣayā mithyādarśanādipariṇāmādhyavasāyaprarūpaṇā ca draṣṭavyā .
iti parisamāptau, itthaṃ parisamāpto vidhiniyamayorniyamopapradarśano guṇa-pradhānabhāvenāyamaṣṭamo'raḥ .
samāptaśca dvitīyo mārga ubhayavikalpabhedopadarśanaḥ ॥




oँ arhaँ


sadgurubhyo namaḥ

atha navamo niyamāraḥ .

yadi bhedapradhāno bhāvaḥ kathamasau ? sa bhavitāramantareṇa svarūpamapi prāptumasamartho'svatantratvādasan khapuṣpavat . tadabhāve bhedā eva viprakīrṇāḥ syuḥ . tataśca bhettavyābhāvād
bhedā api na bhavitumarhantīti dharmadharmisvarūpavirodhaḥ . ghaṭādibhedābhāvaḥ, bhettavyābhāvāt,
gaganodumbarakusumavat . tataścātyantanirupākhyatvāt svavacanābhyupagamānumānapratyakṣavirodhā
api .
pṛthivī ghaṭo bhavati ityatra yadi viśeṣa eva bhavati tarhi sāmānyasyābhāve
viśeṣo'pi nāstyeva . asati ca viśeṣe kutaḥ sāmānyasyāsatpradhānopakāritā ?

vidhi-niyamasarvabhaṅgavṛttyātmakaikatattvādhikāre vartamāna ubhayaniyamabhaṅgāradarśane'pyaparituṣyata
uttaranayasya niyamabhaṅgasyotthānam . tasmiṃstu dūṣite svamatapradarśanaṃ yuktamiti taddūṣaṇārthamāha --yadi
bhedapradhāno bhāva ityādi yāvad dharma-dharmisvarūpavirodhaḥ . yad bhedo bhavati prādhānyena, anvayo'syopasarjanam ityuktaṃ tatra tamevaṃvidhaṃ bhāvamavadhārayāmaḥ --kathamasau ? iti, sa tvayeṣṭo'nvayo bhāvo
bhaviturbhedasya kriyā bhedātirekeṇa bhavitāraṃ kartāramantareṇa svarūpamapi prāptumasamartho niścayoye ? .
kasmāt ? asvatantratvādakartṛtvādabhavitā, abhavitṛtvādasan khapuṣpavat . tasya anvayasya bhāvasya
abhāve bhedā eva viprakīrṇā bhedyavasturahitāḥ syuḥ . tataśca bhettavyasyānvayasyābhāvād bhedā api
na bhavitumarhanti . bhidyamāno hi bhedaḥ, kuto bhidyate'sau nirbhedyatvāt khapuṣpavaditi bhedābhāvād dharmadharmiṇoḥ svarūpābhāve anvayopasarjano bhedapradhānaḥ śabdārthaḥ ityetad vākyaṃ nirākṛtadharmadharmisvarūpakaṃ
saṃvṛttam . tadupasaṃhṛtya sādhanamāha --ghaṭādibhedābhāvaḥ, bhettavyābhāvāt, gaganodumbarakusumavaditi .
ubhayorbhettṛbhettavyayorabhāvaḥ, na gaganakusumādudumbarakusumamudumbarakusumādvā gaganakusumaṃ bhettṛ bhettavyaṃ
veti dṛṣṭāntaḥ, tathā upasarjanapradhānayoḥ sāmānya-bhedayoriti dārṣṭāntiko'rthaḥ . tataścātyantetyādi .
itthaṃ nirupākhyatvācchūnyatvāpattau svavacanā-'bhyupagamā-'numāna-pratyakṣavirodhā api prāptāḥ, te
cāniṣṭā iti .
kiñcānyat, pṛthivī ghaṭo bhavati ityatra nirdhāryam--kiṃ pṛthivī bhavati na ghaṭaḥ, uta ghaṭo
bhavati na pṛthivī, ubhayaṃ vā bhavati, na bhavati ? iti . tatra yadi viśeṣa evetyādi, sāmānyasyopasarjanasyābhāve viśeṣo'pi nāstyevetīdānīmevoktatvādasati ca ghaṭe viśeṣe kutaḥ sāmānyasyāsato'


atha pṛthivyāderanvayitvaṃ pravṛtterbhavati tataścopasarjanatvaṃ sāmānyasya nāsti . ubhayasmiṃstvasati sa yadyabhāva eva bhedaḥ, tenaiva bhedena na bhūyeta abhāvatvāt khapuṣpavat .
na hyabhāvo bhāvo bhavati . atha bhāva eva tato bhāvāvyatirekād bhūtatvādubhayathāpi na
punarbhūyeta, bhūtaghaṭādivadākāśādivat . na hi bhūta eva bhavati, tathā'sattvāpatteḥ . yadi
bhūtameva bhavet tatastadasat syāt, utpadyamānatvāt, ajātaghaṭādivat .
bhedeṣu bhavanānvaya aupacārikaḥ iti cet, nanvanvayadravyaṃ svātmanyeva
tiṣṭhati, tataśca tadavasthāmātraṃ ghaṭādibhedā iti ghaṭādibhedā evaupacārikā ityuktaṃ
bhavati . yathā aṅgulirvakrā bhavati ityukte vakratā aṅguleḥ bhedāvasthāmātramityau-
satpradhānopakāritā ? iti . athetyādi . atha mā bhūt pṛthivyādisāmānyopasarjanatve dvayorapi
sāmānya-viśeṣayorabhāvadoṣa iti pṛthivyāderanvayitvaṃ pravṛtterbhavati sattvāt, tataścopasarjanatvaṃ
sāmānyasya nāsti svatattvavyāpitvāt bhāvatvāt pravartamānatvād bhedavat, itthamapyupasarjanatvanivṛttiḥ .
ubhayasmiṃstviti sāmānye pṛthivyāṃ bhede ca ghaṭe dvaye'pi asati bhāve'nvaye bhavitari ca viśeṣe
sa yadyabhāva eva bhedo yena bhūyate bhedena sa bheda itīṣyate tenaiva bhedena na bhūyeta abhāvatvāt,
abhāvatvamabhavanakriyātmakatvāt, khapuṣpavat . na hyabhāvo bhāvo bhavatīti dṛṣṭāntārthapradarśanāt .
atha bhāva eva, mā bhūdeṣa doṣa iti anvayasvabhāva evāsau bhedo bhāva eveṣyate tato bhāvāvyatirekād bhāvātmakatvādanvayātmakatvād bhūtatvādubhayathāpi pradhānopasarjanatvābhyāṃ pṛthivī-ghaṭatvābhyāṃ
na punarbhūyeta, bhūtatvāt, bhūtaghaṭādivat ākāśādivad vaiyarthyāt . taddarśayati --na hi bhūta eva
bhavatīti . kasmāt ? tathā'sattvāpatteḥ . yadi bhūtameva bhavet utpannamevotpadyate tatastadasat
syāt, utpadyamānatvāt, ajātaghaṭādivadityasattvāpattiḥ, aniṣṭā ca seti na bhāvo bhavati
nābhāvo bhavatyubhayaṃ pṛthivī ghaṭaśceti .
bhedeṣvityādi . syānmatam--bhedeṣu ghaṭādiṣveva pṛthak satsu paramārthataḥ yo'sau bhavati bhavati
iti bhavanānvayaḥ sa aupacārika iti . atrocyate --nanvanvayetyādi . nanu tvayaiva svadravye pṛthivyādi
tiṣṭhati svātmanyeva tataśca tasya pṛthivyādidravyānvayasyāvasthāmātraṃ ghaṭādibhedā iti ghaṭādibhedā
evaupacārikāḥ, pṛthivyādisāmānyameva tattvam ityuktaṃ bhavati . kimiva ? ityata āha --yathāṅguli

pacārikatvaṃ vakratāyāḥ, nāṅguleḥ, na hi vakratvamaṅgulirbhavati anutpannatvāt khapuṣpavat .
bhedatvācca rūpavat .
ata uktanyāyāt tribhuvanaṃ bhinnābhimatamapyabhinnameva dravyāśritatvād bhedānām .
paryāyapravṛtteḥ sarvathaiva bhavanavidhyanupapattiḥ .
viśeṣasvarūpapratyavekṣāyāṃ bhavanaṃ svenaiva mahimnā pṛthag vartate . tad yadi pūrvaṃ
bhavanamasvatantraṃ pṛthak cāvṛtti tato nirmūlatvādasan ghaṭaḥ khapuṣpavat . nāpi sa
svayameva bhāvaḥ, viśeṣapradhānapakṣahāneḥ . nāpyasya bhāvaḥ, tataśca asattvāviśeṣāt
rityādi, yathā aṅgulirvakrā bhavati ityukte'ṅguleravasthā vakratā'ṅguleḥ sāmānyasya bhedāvasthāmātramityaupacārikatvaṃ vakratāyāḥ, nāṅguleḥ . yasmād na vakratvamaṅgulirbhavati, vakratvasyā'navasthātvādaṅguleḥ . aṅgulireva vakrībhavati, na vakrataivāṅgulībhavati . kasmāt punarna vakratvamaṅgulībhavati ?
ucyate --anutpannatvāt khapuṣpavat . evaṃ tāvadayugapadbhāvikālabhinnābhimataparyāyeṣu dravyamātratvamuktam .
yugapadbhāvideśabhinnābhimataparyāyeṣvapi bhedatvācca rūpavat tadavasthāmātram iti vartate . yathā ghaṭa eva
cakṣurādigrahaṇāpadeśaviśiṣṭatvāt rūpaṃ raso gandhaḥ ityādibhedenocyate'ṅgulirvā, vijñānamātrasya tatra
bhedatvād vastuno ghaṭasyābhinnatvāt, evaṃ pṛthivyādisāmānyabhedā ghaṭādayo'śma-sikatādayaśca
vijñānamātreṇeti .
kiñcānyat, ata uktanyāyādityādi . atītavidhyādidravyārthikanayeṣu eka-sarvagata-nityakāraṇavastumātravijṛmbhitaṃ stimitasarastaraṅgādivat tribhuvanaṃ bhinnābhimatamapyabhinnameva, dravyāśritatvād bhedānāmavasthādisaṃjñānāṃ puruṣādivādeṣu pratipāditatvāt dravyasya paryāyānāśritatvācca .
paryāyapravṛtterityādi, iti sarvathaiva bhavanavidhyanupapattirevaṃ pūrvātītadravyanayadarśanena .
viśeṣasvarūpetyādi . tasyāpi ca viśeṣasya svarūpaṃ pratyapekṣyamāṇamanvayasāmarthyādṛte na labhyate,
tadyathā--pūrayati pālayati kāryasyātmano'vasthādeḥ svarūpamiti kāraṇaṃ bhavanamanvayaḥ svenaiva mahimnā
pṛthag vartate bhedādṛte'pi yathopavarṇitamanekadhā'tītanayeṣu . tad yadi pūrvaṃ bhavanamasvatantraṃ pṛthak
cāvṛtti yathā tvayeṣṭaṃ syāt tataḥ kim ? tato nirmūlatvādityādi, nirmūlatvādasan ghaṭaḥ khapuṣpavat . syānmatam--kiṃ ghaṭasya mūlena bhavanena ? kiṃ na sa svayameva bhavati ? iti, etacca nāpi sa ghaṭaḥ
svayameva bhāvaḥ, kasmāt ? viśeṣapradhānapakṣahāneḥ . yadi viśeṣa eva bhāvastato ghaṭa eva viśeṣaḥ, sa
eva bhāvo bhavanam, tena bhūyate'nvayena bhāvenetyatastathābhāvatvād ghaṭasyāpi bhāvamātraṃ sāmānyamarthaṃrthaḥ ?

khapuṣpavadevāviśeṣa iti pūrvoktavadāvirbhāvādibhedānupapattivirodhāḥ .
nanu viśeṣaḥ pratyakṣata evopalabhyate . dṛśyamānatve'pi tathā tasyābhavanādasattvaṃ
dṛṣṭam, yathā mṛgatṛṣṇikāgandharvanagarayoḥ . mṛgatṛṣṇikāgandharvanagarayorhi pratyakṣatve'pi
śītādiviśeṣāsattvādasattvaṃ dṛṣṭaṃ tathā viśeṣasya pratyakṣatve'pyasattvam .
athocyeta--śītādirjīvājīvādiśca viśeṣo mṛgatṛṣṇikāsalile gandharvanagare ca
nāstīti viśeṣāsattvāt syādasattvam, nāvaśyaṃ viśeṣe viśeṣairbhāvyaṃ yato viśeṣāsattvādasattvaṃ kalpyeta . yadi syurviśeṣe viśeṣā aviśeṣa eva syāt, viśeṣavattvāt,
saddravyapṛthivyādisāmānyavat .
api ca vayamapyetadeva brūmaḥ--anvaya eva syāditi . sa ca nāsti khapuṣpavat .
ghaṭādiviśeṣajātamapi . tatprādhānyād viśeṣasya bhāvānurodhāt sāmānyopasarjanaviśeṣapradhānapratijñāhāniḥ . evaṃ tāvad ghaṭo bhāva ityayuktam .
syānmatam--ghaṭasya bhāvo viśeṣasya sambandhinaḥ sambandhaṣaṣṭhyā . yathā ghaṭasya vinaṣṭasya kapālānyabhāvasya bhāvahetutvānniruddhasya, kapālāni hi ghaṭanirodhahetukāni utpadyante tadupakāritvāt . kimiva ?
yathāṅkurasya bījaṃ nivartamānamupakārīti . etacca nāpyasya bhāvaḥ . kasmāt ? tataścāsattvāviśeṣāt
khapuṣpavadevāviśeṣa iti pūrvoktavadāvirbhāvādibhedānupapattivirodhā ityanenātītaṃ granthamatidiśati yadetadasattvaṃ nāma tvayā kvacid manyate tato'nyat kāryam, tadasamarthavikalpatvāt, ghaṭapaṭavat .
vikalpāsāmarthyaṃ cāsatkāryayorityādi yāvat svavacanādivirodhopasaṃhāreṇa viśeṣavirodho'prayogaprasaṅgāt svarūpavirodha iti .
āha --nanu viśeṣa ityādi . sāmānyopasarjano viśeṣaḥ pratyakṣata evopalabhyate . tasmād dṛṣṭaviruddheyaṃ kalpaneti . atrocyate --dṛśyamānatve'pi pratyakṣavyabhicārapradarśanasādhanam . yathā dṛśyate tathā
tasyābhavanādasattvaṃ dṛṣṭam . yathā mṛgatṛṣṇiketyādi dṛṣṭāntaḥ . tadvyākhyā --mṛgatṛṣṇikā-gandharvanagarayorhītyādi, bhavanasya pṛthagbhāvena bhavanāt paramārthasattvāt salila-nagarayorasattvaṃ dṛṣṭaṃ yathā tathā
sāmānyopasarjanatāyāṃ viśeṣasya pratyakṣatve'pyasattvamiti .
athocyeta tvayā śītādirityādi . mṛgatṛṣṇikāsalile śīta-mṛdu-dravatādiviśeṣābhāvāt gandharvanagare dṛśyamānajīvājīvaviśeṣadharmābhāvāt syādasattvam . nā'vaśyaṃ viśeṣe ghaṭādau pṛthivīviśeṣāṇāmaśmasikatādibhedairbhāvyaṃ yato viśeṣāsattvaṃ kalpyeta . yadi syurviśeṣe viśeṣā aviśeṣa eva syāt,
sāmānyameva anvaya eva syād viśeṣo viśeṣavattvāt, saddravyapṛthivyādisāmānyavat .
atrācārya āha --api ca vayamapyetadeva brūmaḥ--anvaya eva aviśeṣaṃ sāmānyameva syāditi .


ākṛtiviśeṣanirvṛttau nirvṛttirghaṭādīnāṃ rūpādīnāṃ ca .
mṛgatṛṣṇikā tvākṛtajalaviśeṣāpi kiṃ śītādibhedā na bhavati ? bhāvābhāvādeva .
yathā cāsau tathā ghaṭādirviśeṣo'nvayabhāvābhāvānnāsti . yadi viśeṣa eva pradhānaṃ syāt
salilabhāvānanvitaṃ mṛgatṛṣṇikādivad ghaṭādyapyasat syāt, nirupākhyatvāt idaṃ tat
iti nopākhyāyeta . tato na kiñcit syāt pṛthivyādisāmānyenānupaṣṭabdhatvāt
khapuṣpavat .
tathā kasmādudakādinā na vyajyate pṛthivī vibhinnena ? atyantavailakṣaṇyādvā
kaścidevāvācyo'rthaḥ kasmānna syāt, anvayarahitatvāt ?
ata eva ca jīvakarmasambandhasantatyākhyānvayābhāvāt saṃsāramokṣādyanupa-
yadi tathābhavanena viśeṣeṇā''kṛtyākhyena vinā bhavedanvayo viśeṣa eva niḥsāmānyaḥ, sa ca nāsti khapuṣpavat . nāpi sāmānyameva nirviśeṣaṃ ghaṭādi, kiṃ tarhi ? ākṛtiviśeṣanirvṛttau nirvṛttirghaṭādīnāṃ
sāmānyabhavanasya viśeṣātmābhivyakteḥ, tathā rūpādīnāṃ rūpa-rasa-gandhādiviśeṣa ghaṭāvasthānāt ākriyamāṇaviśeṣasya tathā tathā vastuno bhavanāt .
tadvaidharmyaṃ mṛgatṛṣṇikāyāmityata āha --mṛgatṛṣṇikā tvākṛtajalaviśeṣāpi kiṃ śītādibhedā
na bhavati ? iti kāraṇanirṇayārthaṃ praśnaḥ . vyākaraṇaṃ cāsya bhāvābhāvādeva . yathā cāsāviti yathā
mṛgatṛṣṇikādirbhāvābhāvānnāsti tathā ghaṭādirviśeṣo'nvayabhāvābhāvānnāsti . parasya tu doṣaḥ --yadi
viśeṣa eva pradhānaṃ syāt salilabhāvetyādi salilabhavanenānanvitaṃ ghaṭādyapi mṛgatṛṣṇikākalpamasat
syāt nirupākhyatvāt, upākhyā hi bhavanaprāṇikā, kimityupākhyāyetetyata āha --idaṃ taditi
nopākhyāyeta pṛthivī iti dravyaṃ sad ghaṭaḥ iti vā . tataḥ kim ? na kiñcit syāt, kasmāt ?
pṛthivyādisāmānyenānupaṣṭabdhatvāt khapuṣpavat .
kiñcānyat tathā kasmādityādi . yadi viśeṣaḥ sāmānyanirapekṣaḥ syāt tato yathā ghaṭaḥ
paṭaḥ iti vā viśiṣṭayā vṛttyā pṛthivyādi vyajyate tathodakajvalanānilākāśādinā kasmānna vyajyate
pṛthivī vibhinnena atyantamanyasya pṛthivīdravyasya vailakṣaṇyādvā sarvasya dravyagaṇasya vyatirekeṇa niranvayo
nirupākhyaḥ kaścidevāvācyo'vedyarūpo'rthaḥ kasmānna syāt, anvayarahitatvāt ?
ata eva cetyādi . yasmādanvayarahitasya nirupākhyasyābhāvastasmād mithyādarśanādipratyayajīvakarmasambandhasantatyākhyānvayābhāvād narakādigativiśeṣasukhaduḥkhaphalākhyasaṃsāraviśeṣārthapravṛttayoḥ puṇyapāpakarmaṇoranupapattiḥ, tadanupapatteḥ saṃsārānupapattistatpratipakṣasamyagdarśanādipariṇāmaviśeṣānupapattiḥ, tata


pattiḥ, aniyatatathāpravṛtteḥ . satyāṃ ca tathāniyatapravṛttau pṛthivī ghaṭaḥ ityanvayaprādhānyamevaiṣitavyam, viśeṣastu pṛthivīmanuvartate . loke pradhānaṃ hyanuvṛtyate, na guṇaḥ .
sadāpi viśeṣānuvṛtteruktavad neti cet, etadvad viśeṣābhāvāt .
atastyaktvemau sāmānyaviśeṣaikāntapakṣau avacanīyaṃ vastu pratipattavyam . nāpyabhāvaṃ
na tadupasarjanaṃ na bhāva eva nāviśeṣaṃ na viśeṣopasarjanaṃ na viśeṣa eva nobhayopasarjanaṃ
nobhayapradhānaṃ vastu . avacanīyabhāvaviśeṣakāraṇakāryaikānekapradhānopasarjanaṃ vastu .
statprāpyamokṣānupapattirapi, tataḥ śāstrābhyāsādipuruṣakārānupapattiḥ, aniyatatathāpravṛtteḥ . atha mā
bhūvannete doṣā iti tathāniyatapravṛttiriṣyate tataḥ satyāṃ ca tathāniyatapravṛttau jīvakarmasambandhasaṃsāramokṣādikāyāṃ jīvo nārakaḥ saṃsārī muktaḥ ityādivat pṛthivī ghaṭaḥ ityanvayaprādhānyamevaiṣitavyam,
viśeṣastu ghaṭaḥ pṛthivīmanuvartate jīvatvaṃ nārakatvādiḥ . kasmāt ? yasmād loke pradhānaṃ hyanuvṛtyate na
guṇaḥ, guṇastvanuvartate na pradhānaṃ nīlotpalavaditi .
sadāpi viśeṣānuvṛtteruktavad neti cet, . syānmatam--nanūktam—
arthaśabdaviśeṣasya vācyavācakateṣyate .tasya pūrvamadṛṣṭatvāt sāmānyādupasarjanāt  ॥
ityādiprapañcena viśeṣa eva sāmānyenā'nuvṛtyate na viśeṣeṇa sāmānyamiti . etacca na, etadvad
viśeṣābhāvāt, sa eva hi viśeṣo naivāstīti pūrvanayeṣu bahudhā bhāvitam . tasmānna viśeṣaikāntapakṣaḥ
sāmānyaṃ śaknotyatyantaṃ nivartayituṃ nāpi sāmānyaikāntapakṣo viśeṣapakṣam .
atastyaktvemau sāmānya-viśeṣaikāntapakṣau vakṣyamāṇamanantaraṃ vastu pratipattavyam . avacanīyaṃ
bhavanaviśeṣābhyāṃ kāraṇakāryatvābhyāmekānekatvābhyāṃ pradhānopasarjanatvābhyām ityādibhirvikalpairvikalpyamānamavaktavyatattvaṃ vastu bhavati . nāpyabhāvaṃ niranvayam na tadupasarjanaṃ bhāvopasarjanaṃ
viśeṣapradhānaṃ vastu ityabhisaṃbadhyate, na bhāva eva nirākṛtaviśeṣaḥ, tathā nāviśeṣaṃ viśeṣaśūnyam,
na viśeṣopasarjanaṃ sāmānyapradhānamiti, na viśeṣa evā'tyantatiraskṛtasāmānyaḥ, nobhayopasarjanaṃ
vastu atyantanirākṛtasvātantryasāmānyaviśeṣam, nobhayapradhānamatyantasvatantratulyakakṣasāmānyaviśeṣam,
sarvavikalpeṣveṣvabhāvāpattidoṣadarśanāt . kīdṛk tarhi vastu bhavati ? ityata āha --avacanīyabhāvaviśeṣetyādiḥ samāsadaṇḍako gatārtha uktaparyāyavikalpayugalakaiḥ .


evaṃ hi bhavati bhavanamagnīndhanavat . yathā naikatvam agnerindhanena saha indhanasyāgninā vā saha . yadi syādekatvamagnerindhanena dagdhendhanavadagnirindhanarahitatvād na
pravarteta, anindhanasyāpravṛtteścābhāvataivāgneḥ syāt . na pravarteta, ekatvāt, dagdhendhanavat .
yathendhanamagnirahitamapyanupajātāgnikaṃ pravartate tathendhanarahito'pyagniḥ pravartsyati
sūkṣmāvastha iti cet, ko vā bravīti indhanamagnirahitam iti . tadapekṣa-

etasyārthasya bhāvanārthamudāharaṇam --evaṃ hi bhavati bhavanamagnīndhanavaditi . tatra tāvadagnīndhanayorekatvaṃ nānātvamubhayatvamanubhayatvamanyatarapradhānopasarjanatā vā syāt ? iti vikalpya sarvathāpyavaktavyataiva iti vakṣyamāṇo dṛṣṭāntārthaḥ, tadvikalpānupapatteḥ .
tatraikatvaṃ tāvanna ghaṭata iti brūmaḥ . katham ? yathā naikatvamityādi . taccaikatvamagnerindhane na
saha indhanasyāgninā vā saha syāt, sahayukte'pradhāne tṛtīyā, indhanamevāgnireva vā syāt . tanna
tāvadagnerindhanena sahaikatvaṃ ghaṭate, tenasahaikatvāt tatprādhānyād vakṣyate doṣo'sattvam . yadi syādekatvamagnerindhanena dagdhendhanavadagnirindhanarahitatvād na pravarteta, yathā dagdhendhano'gnirna pravartate tathāsyāpravṛttiḥ . anindhanasyā'pravṛtteścābhāvataivāgneḥ syāt asti-bhavati-vidyati-padyati-vartatayaḥ
sannipātaṣaṣṭhāḥ sattārthāḥ   iti vacanāt pravṛttisattārthatvādapravṛtterasattāparyāyatvāt . tadupasahṛtya sādhanamāha --na pravarteta, ekatvāt, dagdhendhanavat . yathā dagdhendhano'gnirindhanena sahaikatvādindhanāvyatirekeṇāpravartamānatvādekatvādapravṛtterasaṃstathāgniriti .
atrāha --yathendhanamityādi yāvat sūkṣmāvastha iti cet . yathendhanamagninā sahaikatve'pyanupajātāgnikaṃ pravartamānaṃ dṛṣṭaṃ tathāgnirapīndhanena sahaikatve pravartitumarhati sūkṣmāvasthaḥ kāryānumeyo'pratyakṣa
ityarthaḥ . tasmādanaikāntikatvādahetustadekatvamiti cenmanyase, atra brūmaḥ --ko vā bravītītyādi .
agnirahitāvasthāyāmindhanatvasyaivābhāvād vipakṣābhāve'naikāntikābhāsatā . tadvyācaṣṭe --tadapekṣatvādindhanatvasya dīpano'gnirindhana-dīpana-dahana-bhasmīkaraṇārthatvāt tatpariṇatāvevendhanam idhyate dahyate
dīpyate iti indhanamagnitvapariṇatāveva ekatvavādino viśeṣeṇa atatpariṇatāvagnitvendhanatvayora

tvādindhanatvasya indhanamagnitvapariṇatāveva . adahyamānamanindhanaṃ bhavati, kārakāṇāmeva
kārakatvāt . sūkṣmāvasthatvena ca viśeṣāvasthāprāptiḥ sā sāmānyaviśeṣakāryakāraṇaguṇapradhānānāmananyatve siddhe syāt .
atrocyetaathocyeta--agnerindhanena sahaikatvam . yadyapyagnerindhanena sahaikatvādapravṛtterasattvaṃ sambhāvyate tathāpi ādivadindhanāgnyekatvād na doṣaḥ, dṛṣṭatvāt, sahabhāvaśca dviṣṭha iti .
atha bhede pravṛttiḥ katham ? kasmānnendhanamagniḥ, dahanaikatvāt, antavat ? ante
bhāvāt ñi+indhī dīptau pā॰ dhā॰ 1449 iti smṛtervirodhitvāccānidhyamānasyānindhanatvam . ata
āha --aadahyamānamanindhanaṃ bhavatyanidhyamānam . kiṃ kāraṇam ? kārakāṇāmeva kārakatvāt,
kartṛ-karmādiśaktyāveśāvasthāyāmeva kartṛkarmādikārakatvaṃ kārakāṇāmasaṅkīrṇātmalābhaṃ syāt, nānyathā,
sarvamṛdghaṭāditvaprasaṅgāt .
yadapyuktam --sūkṣmāvasthāgnirindhanarahita iti, tadapi nopapadyata ityetatpradarśanārthamāha --sūkṣmāvasthatvena cetyādi . indhanāvyatirekeṇa dīptisāmānyāvasthasyāgneḥ sūkṣmātīndriyendhananīlālīnāgnikā dīptiviśeṣāvasthāprāptiryā tvayocyate evaṃ guṇyavasthasya guṇāvasthāprāptiḥ kāryāvasthasya
kāraṇāvasthāprāptiśca sā sāmānya-viśeṣa-kārya-kāraṇa-guṇa-pradhānānāmananyatve siddhe syāt tathā vaktuṃ
yujyeta, tadapi tu cintyamevaiteṣāmananyatvaṃ sāmānya-viśeṣādyavasthayorbhedāsiddheḥ . siddhaśced bhedaḥ kathamagnīndhanayorekatvamucyate ?
athocyetetyādi . syānmataṃ tava--nāhaṃ bravīmi agnerindhanena sahaikatvam, kintu indhanasyāgninā
sahaikatvam . tadvyākhyā --yadyapyagnerityādi, satyaṃ yathā agnerindhanena sahaikatvena kṛtādekatvādapravṛttirdagdhendhanavat, anindhanasya apravṛtteścāsattvaṃ sambhāvyate doṣaḥ tathaikatve'sattvadoṣasambhāvanāyāṃ satyāmapi
adoṣatve'sti nyāyaḥ . tadyathā --ādivadindhanāgnyekatvāt, indhanasyāgninā sahaikatvānna bhaviṣyati
doṣaḥ . kasmāt ? dṛṣṭatvāt, dṛṣṭā hīndhane'nupajātāgnike prāgavyaktasyāgneḥ paścād vyaktiruttarādharayoraraṇyornirmathanena . kiñca, yasmāt sahabhāvaśca dviṣṭha iti, itiśabdasya hetvarthatvād yathā
agninā sahendhanaṃ bhavatyevamagnirapīndhanena saha bhavatītyataḥ prāgagnyutpatteḥ sata evāgnervyaktivadagnāvapīndhanasya sattvameva, anyathā sahabhāvānupapatteriti .
atra brūmaḥ--etadeva tvaṃ pṛcchyase --atha bhede pravṛttiḥ katham ? agnīndhanayorekatve ko viśeṣa


vendhanatvāpattiragneḥ, indhanaikatvāt, prāgvat .
vikalpāccaikatvavyāghātaḥ . ekatve kuto'yaṃ viśeṣaḥ--idaṃ na sahedaṃ saheti . mathanakriyādhārakaraṇādyanupapatteśca .
athāpi kathañcidekatvaṃ tathāpi ekam ekameva iti na vaktavyam, ekatvāt, ekadevadattahastādyanekatvavat . hasto'pyeka eveti na vaktavyaḥ, aṅgulyādyanekatvāt . aṅgulirapi parvādibahutvāt . parvāpi skandhabahutvāt . skandho'pi paramāṇubahutvāt . yāvadaṇo
rūpādyanekatvāt . rūpādeḥ pratikṣaṇamanyatvāt . pratikṣaṇaikasyāpi atyantānekatvāt .
heturyena sahabhāvasya dviṣṭhatvāt ityucyate tvayā ? atrāniṣṭāpādanasādhanamapi tadyathā --kasmānnendhanamityādi . itaretaraikarūpāpattyabhyupagamād vyaktendhanāgnitvābhyāmaraṇyavasthāyāmiva jvālāvasthāyāmiva
ca indhanamagniragnirapīndhanameva syāt . tatra tāvadindhanamagnireva syāt, dahanaikatvāt, antavat
antakālavat kevalāgnikālavat jvālāṅgārādyavasthāvadityarthaḥ . ante veti tadviparyayeṇa indhanatvāpattiragnerjvālādyavasthasya indhanaikatvāt prāgvat araṇyavasthāvat, aniṣṭaṃ caitat te .
kiñcānyat --vikalpāccaikatvavyāghātaḥ . indhanena sahāgnirekaḥ, agninā sahendhanam iti
vikalpābhyupagamādekatvapratijñāhāniḥ, bhede hi satyetau vikalpau yujyete, tadekatve vikalpānupapatteḥ .
atastaddarśayannāha --ekatve kuto'yaṃ viśeṣaḥ--idaṃ na sahedaṃ saheti vikalpānupapattipradarśanaṃ gatārthaṃ
puruṣādyekakāraṇamātrādvaitavādināmiveti . kiñcānyat, ekatve mathanakriyādhārakaraṇādyanupapatteśca
ekatvavyāghātaḥ iti vartate, 'adharāraṇirādhāro mathanakriyāyām, karaṇamuttarāraṇiḥ, ataḥ karma
ityevamādikārakavyāpārādibhedaḥ sarvo lokaprasiddho nopapadyate, agnīndhanayorekatvāt, ākāśamathanādyabhāvavat . dṛṣṭaścaiṣa kārakavyāpārabhedavyavahāraḥ, tasmādayuktamekatvam .
athāpi kathañcidityādi . tvanmatānuvṛttyābhyupagamyāpi agnīndhanaikatvaṃ kathañcit kenacinnyāyāntareṇa, dravyārthikadiśetyabhiprāyaḥ . tathāpi yadekamityabhimataṃ tadekamiti na vaktavyaṃ syāt,
ekameva iti na vaktavyamityarthaḥ . kasmāt ? ekatvāt, yatraikatvaṃ tatra ekameva ityavaktavyaṃ dṛṣṭam,
ekadevadattahastādyanekatvavat, yathaika ityabhimato'pi devadatto hastapādādyavayavabahutvāt eka eva
iti na vaktavya evamagnīndhanayoriti dārṣṭāntiko vakṣyate . hasto'pyeka eveti na vaktavyaḥ,
aṅgulyādyanekatvāt, aṅguli-prakoṣṭha-bahirantastalādibahutvāt . aṅgulirapi parvādibahutvāt,

atha mā bhūvannamī doṣā ityagnīndhanayoranyatvamabhyupagamyate tena tarhīdamāpatitam—
tasyendhanāt pṛthagbhūtaṃ rūpamākhyeyaṃ yathānyeṣāṃ ghaṭādīnāṃ paṭādibhyaḥ pṛthagbhūtaṃ rūpamākhyāyate .
rūpākhyānamaśakyaṃ kartum, na hyanyadanyasādhāraṇam, agnerindhanaṃ pṛthag nirdeṣṭuṃ na śakyate
sāmānyaviśeṣaikānyatvānavasthitatattvaghaṭapaṭasaṃvṛtivat, anirūpyamāṇastvasannāpadyetāgniḥ,
parvāpi tvagādiparvāvayavaskandhabahutvāt, skandho'pi paramāṇubahutvāt ekameva iti na vaktavyam
iti vartate, yāvadaṇoriti, mūrtadravyameva paryantāvadhitvāt kimaṇureka iti vaktavyaḥ ? netyucyate, aṇo
rūpādyanekatvāt, rūpa-rasa-gandha-sparśabahutvād rūpādyātmakatvāt . rūpaṃ raso gandhaḥ sparśo vā ekaḥ
iti vaktavyaḥ ? netyucyate, rūpādeḥ pratikṣaṇamanyatvāt, rūpamapi kṣaṇe kṣaṇe'nyadanyadutpadyate vinaśyati
cetyanyatvādanekamekatvād rūpamiti na vaktavyam . evaṃ raso gandhaḥ sparśaśca vācya iti . syānmatam—
deśabhinneṣu aṅguli-parva-tvagrūpādīnāmanekatvāt ekam ityavaktavyaṃ syāt, kālabhinnastu kṣaṇika eka
eva rūpādyanyatamo'sādhāraṇo'rthaḥ kimiti ekaḥ iti nocyate iti . atrocyate --pratikṣaṇaikasyāpi
atyantānekatvāt, kṣaṇe kṣaṇe hyekaḥ pratikṣaṇaikaḥ, kṣaṇaṃ kṣaṇaṃ prati vartata iti vīpsārthakarmapravacanīyatvāt prateḥ, so'pyanekaḥ parasparāsaṅkīrṇarūpaḥ kenacit kadācidasambadhyamānatvādasamāno'sādhāraṇaḥ,
asamānaścānekaḥ, samānatve hyekatvaṃ syāt . tasmādasambandhādasamānatvādanekatve'pyavaktavya eva, sambaddho
hyarthaḥ sāmānyenocyeta ayaṃ saḥ iti itthamayam iti vā . tattu nāsti sāmānyamityavaktavyaḥ . evaṃ
tāvadekatve'gnīndhanayoravācyatvamuktam .
atha mā bhūvannityādi . etatpakṣatyāgena pakṣāntaraparigrahe kāraṇamācakṣāṇaḥ pakṣāntaraṃ grāhayati —
agnīndhanayoranyatvapakṣo nirdoṣa iti manyamānenābhyupagamyate cet tvayā so'pi nirdoṣa iti mā maṃsthāḥ,
tena tarhītyādi, tena agnīndhanayoranyatvābhyupagamena kāraṇena idamāpatitam--tasyāgnerindhanāt
pṛthagbhūtaṃ rūpamākhyeyaṃ ghaṭāderivākāśasya sauṣiryam . nirdiṣṭe hi pṛthagbhūte rūpe'nyatvaṃ sidhyecchakyaṃ ca
pratipattum--ayamasmādanya iti . kimiva ? yathānyeṣāmityādi, anyeṣāṃ ghaṭādīnāmagnīndhanādīnāmanyebhyaḥ paṭādibhyaścānyeṣām . tattu tvayā na śakyate'gnerindhanāt pṛthagbhūtaṃ tattvaṃ darśayitum .
yasmād na hi anyadanyasādhāraṇam, hiśabdo yasmādarthe, yasmād ghaṭādi paṭādyanyasādhāraṇarūpaṃ na
bhavati tantvādīnāṃ tasmācchakyate tataḥ pṛthagbhūtena tattvena nirdeṣṭum, na tathendhanāt pṛthagbhūtamasādhāraṇamagnestattvaṃ ghaṭasyeva jalāharaṇādi paṭādivilakṣaṇaṃ śakyaṃ vaktum .
syānmatam--kathaṃ tvayādhunā ghaṭāt paṭo'nyaḥ iti viśeṣeṇa nānātvena pṛthivī ghaṭaḥ iti ca
sāmānyakṛtaikyena nirdiṣṭaṃ rūpam ? tathāgnīndhanayorapi śakyata eva vakṣyamāṇaṃ dāhyadāhakratvādīti .

anindhanatve'rūpatvāt, khapuṣpavat .
athocyeta--yadetajjvālā deśe . tadvā kuto'nindhanam ? yadi syādanindhano'gniḥ
satatameva niravaśeṣadagdhendhano'pi bhavet, agnitvāt, jvālāvat .
athocyeta--yadyapyagnerindhanena sahānyatvaṃ nāsti tathāpi indhanasya agninā sahānyatvamasti dṛṣṭatvāt . dṛṣṭaṃ hīndhanamagnivinābhūtamapi yathendhanamāharati kāṣṭhamāharatīti .
tadviṣaya evaiṣa upacāraḥ . tadanyatve sa naiva syāt . ata eva tu indhanatvaṃ sidhyatyu-
atrocyate--na mama kiñcidavaktavyavādinaḥ sāmānya-viśeṣādyekatva-nānātvābhyāṃ vyavasthitamasti vastu
kiñcit, kiṃ tarhi ? tvanmatānuvṛttyā pratipādanārthaṃ saṃvṛtyā sāmānya-viśeṣaikatvānyatvābhyāṃ pṛthivīghaṭapaṭavat ityudāhiyate, na manmatena, manmatena tu tāvanavasthitatattvāveveti tat pradarśayannudāharati--
sāmānyaviśeṣetyādi, sāmānya-viśeṣayorekatvānyatvābhyāmanavasthitaṃ tattvaṃ yayostāvimau ghaṭapaṭau
sāmānyaviśeṣaikānyatvānavasthitatattvaghaṭapaṭau, tayoḥ saṃvṛtiḥ upacāraḥ, abhyupagatya parakalpanena
udāharaṇam, tayā tulyaṃ saṃvṛtivat, yathā saṃvṛtyā ghaṭapaṭāviṣṭāvapi asādhāraṇarūpau nirdiśyete na
tathāgnīndhane ityarthaḥ . tasmādanirūpyo'nirūpyamāṇastvasannāpadyeta agniḥ, kasmāt ? anindhanatve
sati arūpatvāt khapuṣpavat, upādānasvarūpāt pṛthaganirūpitātmarūpatvādityarthaḥ . ghaṭa-paṭādiṣvapyetat
sādhanam--amṛttve sati arūpatvād ghaṭo'san khapuṣpavat, atantutve sati arūpatvāt paṭo'san khapuṣpavadityādi yojyam .
athocyeta--yadetajjvālā deśe . athācakṣothāstvam--indhanāt pṛthagagnerasti rūpam, tadyathā—
jvālā gaganadeśe . tasmād mayā''khyātaṃ te pṛthagindhanādagnirūpam . tasmādarūpatvāsiddhernāsattvamiti .
atra brūmaḥ --tadvā kuto'nindhanam ? yattajjvālārūpamagnergaganadeśe tadapīndhanasahitameva, agnitvapariṇatendhanapudgalānāmākāśadeśe'vasthānājjvālādhṛteḥ . na jvālā anindhanā, agnitvāt, aṅgārādyagnivat . vaidyutasyāpi udakendhanatvānnānaikāntikatvam . ato'gnirindhanāt pṛthagbhūto nāsti . yāvaccendhanaṃ tāvadevāgniḥ, niṣṭhitendhano vidhyāta ityucyate . tasmānnendhanāt pṛthagagnirvaktuṃ śakyaḥ . evamanicchato doṣa ucyate--yadi syādanindhano'gniḥ satatameva niravaśeṣadagdhendhano'pi murmurādyavastho-
ttarakālamapi bhavet, agnitvāt, jvālāvat . aniṣṭaṃ caitat . evaṃ tāvat pūrvoktaikatvavadindhanena
sahāgneranyatvaṃ na vaktavyam .
athocyetetyādi vikalpāntaraṃ pūrvavat . indhanasyānyatvaṃ hutavahāt, dṛṣṭatvāt, loke hi dṛṣṭam—
indhanamāharati kāṣṭhamāharatīti, na hi dṛṣṭād gariṣṭhaṃ pramāṇamasti . granthaśca yadyapyagnerityādi
yāvadāharatīti gatārthaḥ pūrvapakṣaḥ . atrottaram --tadviṣaya evaiṣa upacāraḥ, agnitvapariṇatikāla

pacārataḥ, gauṇasya mukhyamūlatvāt . ñi+indhī dīptau pā॰ dhā॰ 1449 iti dīptisvabhāvo'gnirevendhanam . pūrvoktācca tadvṛttitvāt svātmavad nānyatvam .
kāṣṭhaśabdavyavahāre'pi agnikāṣṭhayoranyatvavyāghātaḥ . yadāyaṃ tadā tato'nyo
nāsti . nanu yadaiva kāṣṭhamanagnikaṃ dṛṣṭaṃ tadaivānyatvam . athābhedavṛttiranyatve na prāpnoti .
siddhayathārthendhanatvaṃ mukhyamapekṣya tadviṣayamagnyapariṇate'pi dāruṇi indhanatvamupacārād bhavati . tadanyatve
agnīndhanānyatve sa upacāro naiva syāt, mukhyendhanābhāvāt, kharaviṣāṇatīkṣṇakuṇṭhādisādharmyābhāve
tadupacārābhāvāt .
ata eva tvityādi . agnipariṇatadārumukhyendhanatvādeva tadapariṇatāvapi indhanatvaṃ sidhyatyupacārataḥ, kasmāt ? gauṇasya mukhyamūlatvāt, siddhe hi mukhye siṃhe śaurya-krauryāditatsādharmyād māṇavakaḥ
siṃha ucyate nāsati mukhye siṃhe . citrakarādivadvā, citrālekhanādikriyāpariṇatyavasthālabdhacitrakaratvavyapadeśo nāsati tatkriyāpariṇāme . tasyāgnitvapariṇatāvevendhanatvasaṃvādinīṃ smṛtiṃ jñāpikāmāha --ñi+indhī dīptau pā॰ dhā॰ 1449 iti, nanu smarantyabhiyuktāḥ vaiyākaraṇāḥ śabdārthasambandhajñā dīpana
ityagnim, dīptisvabhāvo'gnirevendhanaṃ dīptyarthatvādindheḥ .
kiñcānyat, pūrvoktācca tadvṛttitvāt svātmavad nānyatvam . yathā prāgekatve yadyagnirindhanena sahaikaḥ syāt tato dagdhendhanavadekasyāpravṛtterabhāvataiva syādityādi granthoktena nyāyenaikatvaṃ niṣiddhaṃ yāvat sahāsahatvadviṣṭhatvāditi, tathā anyatve dagdhendhanavadanyasyāpravṛtterabhāvataiva
syādityādistulyārthagamaviśeṣeṇa grantho yojyaḥ, anyatve'pyabhāvāpattisāmyāt . svātmavad nānyatvamiti, agnisvātmā'gneryathānyo na bhavati tathā tadindhanamapi, tadvṛttitvāt, tasya vṛttistadvṛttiḥ, saiva
vā vṛttistadvṛttiḥ, tadvṛttireva vṛttirasya tadvṛttiragniḥ, dīptirevendhanatvavṛttiḥ, dīptirūpavṛttitvādagnirevendhanamagnyātmavat . adahyamānaṃ hīndhanameva na bhavati kārakāṇāmeva kārakatvādityādi
vyākhyātatvāt . evaṃ tāvadindhanodāharaṇe'gnyanyatvavyāghāta uktaḥ .
kāṣṭhodāharaṇe'pi tadyathā --kāṣṭhaśabdetyādi . kāṣṭhaśabdavyavahāre'pi agnikāṣṭhayoranyatvaṃ
vyāhanyate, tadyathā --yadāyamityādi, kāṣṭhendhano'gnistato'nyo nāsti svendhanāt . vaidyuto'pyudakendhanapṛthagbhūto nāsti . atrāśaṅkā --nanu yadaiva kāṣṭhamanagnikaṃ dṛṣṭaṃ tadā tenāgnināvinā dṛṣṭatvādanyatvasiddhiriti . atra vayaṃ brūmaḥ --athābhedavṛttiḥ dṛṣṭā hīyamabhedavṛttiḥ dīpyamānaṃ kāṣṭhamindhanam

kasmānnāgniḥ kāṣṭhaṃ kāṣṭhaṃ vāgniḥ prāgvat paścādvadvā tadanyatvāt ? yadi kāṣṭhaṃ kathamanagni ? kāśṛdīptau pā॰ dhā॰ 647, 1162 ityaśeṣavirodhāḥ .
dāruṇyapi śodhanāvakhaṇḍanārthayostāvat siddhameva . dāna-rakṣaṇārthayorasambhavāt tadarthadāru tvanudāharaṇam, anindhanatvādākāśavat .
sahāsahabhavanaṃ dviṣṭhatvāt siddhe hyanyatve syāt . tattu na siddham .
iti, sā cābhedavṛttiranyatve na prāpnoti, adīpyamānākāśendhanatvāprāptivat . kasmādityādi
paraspararūpāpādanenāniṣṭāpādanaṃ yathāsaṅkhyaṃ prāgvat paścādvadvā tadanyatvāditi gatārthaṃ sādhanadvayam .
kiñcānyat --yadi kāṣṭhaṃ kathamanagniḥ ? kāśanāt kāṣṭhamagnitvameva kāśanād dīpanādaṅganāt, nānyathā . tasmāt kāṣṭhamanagni tat iti svavacanavirodhaḥ . tathā indhanamanagni ityapi
svavacanavirodhaḥ, yasmāt kāṣṭhaṃ niyamādagniḥ agnirapi niyamāt kāṣṭhamevamindhanamagniśca, tataḥ
svavacanavirodhaḥ . tadbhāvanārthaṃ tadarthasaṃvādinīṃ smṛtiṃ jñāpikāmāha --kāśṛ dīptau pā॰ dhā॰ 647, 1162
kāśaterauṇādike kartṛvācini kthanpratyaye kāṣṭham iti rūpasiddherityasmāddhetoraśeṣavirodhāḥ . tathā
dṛṣṭatvāt pratyakṣavirodhaḥ . loke rūḍhatvād rūḍhivirodhaḥ . evamanumitatvādanumānavirodhaḥ . tathābhyupagamādabhyupagamavirodha iti .
kiṃ dāruṇyapi śakyamitthaṃ bhāvayitum ? dāñ dāne pā॰ dhā॰ 1091 deñṅ rakṣaṇe
pā॰ dhā॰ 962 do avakhaṇḍane pā॰ dhā॰ 1148 daip śodhane pā॰ dhā॰ 924 ityeteṣāṃ caturṇāmanyatamasya rupratyayāntasya dāru iti rūpasiddheḥ . ko hi nāma śakyaṃ na śaknuyād vaktum . śodhanāvakhaṇḍanārthayostāvat siddhameva, daha bhasmīkaraṇe pā॰ dhā॰ 991 ekārthatvāt tathāpi dānarakṣaṇārthayorasambhavāt tadarthadāru tvanudāharaṇam, tannodāharaṇatvena vivakṣyate . kasmāt ? anindhanatvādākāśavat, dīptyarthāsambhavād dāruśabdasyāvivakṣitatvādadoṣo'tra gaganāvivakṣāvat .
kiñcānyat, sahāsahetyādi . sahabhavanamasahabhavanamityetad dvayamapi dviṣṭham, ato yadyekaṃ
kāṣṭhamagnināgnirvā kāṣṭhena atha nānā sarvathāpyanayoranyonyāvinābhāvinorbhavati etat, tattu dvayamekamanyaditi vā na śakyate vaktum, tasmānna tadanyat .


athāpi kathañcidanyatvam, anyat anyadeva iti na vaktavyam, anyatvāt hastādyanyānanyadevadattavat, yāvad rūpādikṣaṇāntarānyānanyaparamāṇuvat .
abhāvastarhi te, agnyanagnitvavyāvṛtteḥ, khapuṣpavat . nanu bhinnavyavasthānalakṣaṇatvādanubhayatvamapi na vacanīyam . yadi dāhyadāhakatvalakṣaṇaniyamo na syāt tato'gnirapi

athāpi kathañcidityādi . pūrvavadabhyupetya tvanmatyā anyat anyadeva iti na vaktavyam,
anyatvāt, hastādyanyānanyadevadattavat, hastā-'ṅguli-parva-tvak-skandha-paramāṇu-rūpa-rasa-kṣaṇikatvādyanyatve'pi devadatta evaikastathā tathā gṛhyate cakṣurādivyapadeśaviśiṣṭarūpādyātmakaghaṭavat sambandhyantarāpekṣaviśiṣṭapitṛtvādivyapadeśātmakadevadattavacca sa evaikaḥ, anyathā tadekatvābhāve tadbhedābhāvād
bhedāsta eva anye iti vaktumaśakyāḥ, devadattātmakatvād ghaṭādyātmakatvācca, tatpratipādanopāyapradarśano granthaḥ --yāvad rūpādikṣaṇāntarānyānanyaparamāṇuvaditi bhāvanodāharaṇaṃ bhāvitārthamevamanyatrāpi ghaṭādau bhāvayitavyamiti .
atrāha --abhāvastarhītyādi . te agnīndhane na stastarhi, kasmāt ? agnyanagnitvavyāvṛtteḥ,
vyāvṛttāgnyanagnitvādityataḥ ekatve'gnirevendhanam anyatve'nagniḥ . tathā indhanānindhanatvavyāvṛtteḥ
ityapi bhavati hetuḥ tatparyāyārthatvāt, khapuṣpavat, yathā khapuṣpaṃ nā'gnirnānagniḥ tadekatvānekatvavyāvṛtterasacca tathā agnīndhane na syātām, ubhayamapi netyarthaḥ .
atra vayaṃ brūmaḥ --nanu bhinnetyādi . etadapyanubhayatvaṃ na vacanīyam, kasmāt ? bhinnavyavasthānalakṣaṇatvāt . bhinnaṃ viviktamasaṅkīrṇaṃ vyavasthānaṃ kāṣṭhamevedaṃ dāhyaśaktyādilakṣaṇam,
agnirevāyamauṣṇyadāhakādilakṣaṇaḥ iti, tadeva vyavasthānaṃ cihnaṃ lakṣaṇamasya ubhayasya, tadbhāvād
bhinnavyavasthānalakṣaṇatvāt saṃvṛtisadghaṭa-paṭavad nānubhayatvam . tasmāllakṣaṇasadbhāvād nāsti ityapyavacanīyameva .
syānmatam--dāhyadahanādilakṣaṇatvāsiddhiḥ, tallakṣyadharmyasiddheriti . etacca na, yasmāt siddhaṃ sattvaṃ
dharma-dharmiṇoriti tatprasādhanārthamāha --yadi dāhyadāhakatvetyādi . yadi dāru dāhyameva, dāhako'gnireva iti lakṣaṇaniyamo na syāt tayorvyavasthitastato'gnirapi dahyeta kāṣṭhavat, pacyeta
odanavat pācakatvalakṣaṇāvyavasthānāt pākyatvāt, tato bhujyeta ca odanavadeva pṛthak, aniṣṭaṃ
caitat . tasmād vyavasthitaṃ pācakadāhakatvādilakṣaṇamagneḥ . tathendhanamapi dāhyapākyādivyavasthitabhinnalakṣaṇaṃ yadi na syāt pṛthageva dahed vināpi agninā kāṣṭhatṛṇādi saṃhatam paceccodanādika

dahyeta kāṣṭhavat, pacyeta odanavat, bhujyeta ca pṛthak, tathendhanamapi pṛthageva dahet, paceccodanādikamagnivadityanubhayatāpyavaktavyaiva . bhinnavyavasthānavṛttamubhayamasti .
bhinnavyavasthānavṛttobhayatvānabhyupagame tu sarvātmakaikabhāva evātyantābhāva eva vobhayatvaṃ syāt .
anubhayapratiṣedhādubhayatvamiti cet, na, anyatvāvaktavyatvāt .
anyatvapratiṣedha ekatvamiti cet, na, tasyāpyavaktavyatvāt .
ekatvānyatvobhayatvānubhayatvapratiṣedhena ca pradhānopasarjanabhāvo'pi pratiṣiddha eva .
tasmāt sarvathāpyavaktavyataiva .
magnivadagnitvādityato dahanamantareṇaiva pākaḥ syāt, na tu bhavati . tadupasaṃharati --ityanubhayatāpyavaktavyaiveti . anubhayaṃ cennāsti ubhayamasti tarhi, taccobhayaṃ bhinnavyavasthānavṛttam .
athaivaṃ nābhyupagamyate tato bhinnavyavasthānavṛttobhayatvānabhyupagame tu prāptaṃ kīdṛgubhayam ? tadyathā --sarvātmakaiketyādi ekaṃ sarvātmakaṃ nityaṃ sarvagatamanutpādavyayaṃ kāla-niyati-svabhāvapradhāna-puruṣādīnāmanyatamad bhāvatattvamasadalīkanirupākhyamavastu atyantāsat khapuṣpādi vetyetadubhayaṃ
syāt, ekatvānyatvānubhayatvābhāve gatyantarābhāvāt . tacca na bhavati, niṣṭhitatvādeṣāṃ pakṣāṇām .
anubhayapratiṣedhādubhayatvamiti cet . syānmatam--anubhayamubhayābhāvo'sattvam asattvasya pratiṣiddhatvādubhayaṃ tatpratipakṣaḥ satī eva dve vastunī bhavitumarhata iti . tadapi na, anyatvāvaktavyatvāt,
etadubhayatvamanyatvameva parasparabhinnalakṣaṇe agnīndhane anyonyasmādanye iti, taccānyatvaṃ vicāritam—
asadeva iti . tasmādasyāpyavaktavyatvamasattvāt . avaktavyatvānnānubhayatvapratiṣedhādubhayatvam .
anyatvapratiṣedha ekatvamiti cet . syānmatam--anyatvapratiṣedhe tarhi ekatvameva sidhyatīti .
etacca na, tasyāpyavaktavyatvāt, ekatvasyāpyasattvasya utpatataiva mayoktatvādavaktavyataiva . itthamekatvānyatvobhayatvānubhayatvāni pratiṣiddhāni .
syādāśaṅkā--sāmānyaviśeṣayoragnīndhanayoścaikatvādyabhāve'pi anyatarapradhānopasarjanatayā pravṛtterastu vaktavyataiveti . etaccāyuktam, ekatvādyayuktivat tadayukteriti tadatidiśannāha --ekatvānyatvobhayatvānubhayatvapratiṣedhena ca pradhānopasarjanabhāvo'pi pratiṣiddha eveti . yasmādetayoḥ
sāmānyaviśeṣayorapravṛtteragnīndhanayoścāsattvamevaikatvānyatvapakṣayoriti pratipāditaṃ tasmādanayorasatoḥ
kā pradhānopasarjanatā khapuṣpavandhyāsutayoriva ? sā hi satoreva svāmi-bhṛtyayordṛṣṭeti . kiñca,
anyatvapakṣa evaiṣā pradhānopasarjanatā yujyate, sa ca niṣiddhaḥ . agnīndhanayośca pravṛtteretāvatāṃ gatiḥ

evaṃ yadyekatvaṃ viśeṣasya bhāvena nānyatā, tato'nātmano bhāvasya kharaviṣāṇavadapravṛtterabhāvataiva syāt . na pravṛttiḥ, anātmatvāt, kharaviṣāṇavat .
nanu yathā viśeṣa eko'pi rūparasādirghaṭapaṭādirvā bhāvarahitaḥ pravartate tathā
sūkṣmāvastha ekako bhāvaḥ pravartsyatīti cet, ko vā bravīti viśeṣo bhāvarahita iti ?
viśiṣyate viśeṣa iti sata eva viśeṣatvāt tadapekṣatvācca viśiṣyate sa tasmāt tena vā sa
ityādinā . aviśiṣyamāṇo'viśiṃṣan vā na viśeṣo bhavati, kārakāṇāmeva kārakatvāt .
ko vā''śvāso viśeṣa ekaika eva pravartate iti saṃvṛtisadghaṭapaṭavat ?
syād yaduta ekatvaṃ nānātvamubhayatvamanubhayatvamagnyupasarjanamindhanapradhānatvamindhanopasarjanamagnipradhānatvamiti, sarvathāpi na ghaṭate, tasmāt sarvathāpyavaktavyataiveti dṛṣṭāntavarṇanamidaṃ kṛtam .
evamityādi prastutasāmānyaviśeṣādidārṣṭāntikavarṇanārtha uttaro granthaḥ . sāmānyaviśeṣayostāvat tadyathā--yadyekatvaṃ viśeṣasya ghaṭāderbhāvena anvayena pṛthivyādinā, kimuktaṃ bhavati ?
sāmānyameva nirviśeṣaṃ bhavatyekamityatastatpradarśanārthamāha --nānyateti . tataḥ kim ? tato'nātmano
bhāvasya aśmasikatāmṛlloṣṭavajrādighaṭādiviśeṣātmakalābharahitasyānātmatvaṃ pṛthivyādeḥ sāmānyasya,
anātmatvācca kharaviṣāṇavadapravṛttiḥ, apravṛtterabhāvataiva syāt kharaviṣāṇavadeva . tat sādhanena
darśayati --na pravṛttiriti gatārtham .
nanu yathendhanetyādi sa eva nanu yathā viśeṣa eko'pi ityādiḥ pūrvapakṣaḥ . kintu rūpādiyugapadbhāviparyāyaṃ viśeṣavādinaṃ prati siddhamudāhṛtya bhāvavādī tvanmate tatpravṛttivad manmate sūkṣmāvastha ekako bhāvaḥ pravartsyati iti brūyāt . atrāvaktavyavādī svamatenottaraṃ brūte --ko vā bravītītyādi niḥsāmānyaviśeṣapravṛttyabhāvāpādanena dṛṣṭāntāsiddhiṃ varṇayati . sata eva viśeṣatvāt, sanneva
viśeṣībhavati sāmānyameva nāsat khapuṣpādītyarthaḥ . tadapekṣatvācceti, rūpaṃ rasād viśiṣyamāṇaṃ
sambandhirasamapekṣya viśeṣo bhavati, tathā raso'pi rūpam, ghaṭa-paṭau cā'nyonyam, nātyantāsat khapuṣpamamapekṣyeti . taddarśayati kārakavyākhyayā viśiṣyate sa tasmāt tena vā sa ityādinā . kārakatraye
darśite sambhavīnyanyānyapi kārakāṇyūhyānītyādigrahaṇam . aviśiṣyamāṇe ṇa ityādi, yadi

sūkṣmāvasthāprāptirapi avayavāvayavisāmānyaviśeṣakāryakāraṇānāṃ bhede siddhe syāt .
tathā ca tadanupapattiḥ, abhāvatvāpattyabhyupagamāt . prāgabhāva-pradhvaṃsābhāvātmakatvādavasthayoḥ sūkṣmasthūlayoḥ .
athābhāvatvameva bhāvasya tataśca cakṣurādilakṣaṇarūpādīnāmākāśādīnāṃ cotpattirasatī .
bhāvena rahito viśeṣastato viśeṣaḥ iti nirdeśameva nārhet, viśiṃṣannanyamanyena ca viśiṣyamāṇo
viśeṣo bhavati vyāpārāveśādeva kārakāṇāṃ kartrādīnāṃ kārakatvāt, viśeṣaṇakriyāveśābhāve hyaviśeṣa
eva syāditi . tasmāt sthitamidam--sāmānyameva viśeṣaḥ sāmānyāpekṣa eva veti . tathā ca kutaḥ
pṛthak pravṛttirviśeṣasya sāmānyāvinābhāvāt ? ko vā''śvāsaḥ ? na manoratho'pi karaṇīyaḥ --rūpaṃ raso
vā ghaṭapaṭādirvā viśeṣa ekaika eva pravartata iti, tvanmanorathānuvṛttyā saṃvṛtisattvenā'bhyupagatayorghaṭapaṭayorivānyatvapratipatternimittabhūtamiti svapne'pyevaṃ mā maṃsthā ityabhiprāyaḥ .
sūkṣmāvasthetyādi . yāpi prāptidik kācit tvayonnīyate kenacinnayāntareṇa sūkṣmāvastho
bhāvo viśeṣarahitastiṣṭhati iti sāpyavayavānāmavayavino viśeṣāṇāṃ sāmānyāt kāraṇāt kāryāṇāṃ
bhede siddhe syāditi sambhāvyeta, nānyathā . pradhānāvasthā hi sūkṣmā sattvarajastamasāṃ samatā, sā mahadādiviṣayasthūlāvasthāpekṣaiva, ta eva hi guṇāḥ sūkṣmāḥ sthūlāśca, te cāvasthe parasparāpekṣe, sarpasphaṭāṭopakuṭilagatisthitikuṇḍalakībhavanādivat sarpamantareṇa na te viśeṣā bhāvaṃ na tānantareṇa sa iti, evaṃ
ca sūkṣmāvasthoktyaiva tvayābhyupagataṃ bhavati, sa ca sūkṣmatāṃ yān bhāvo bāla-yuva-madhyama-sthavirādyavasthāviśeṣa eva bhavati tadvyatirekeṇānavasthānāt . tathā ca tadanupapattiḥ, evaṃ ca sati bhāvasyānvayākhyasya bhāvatvānupapattiḥ, abhāvatvāpattyabhyupagamāt . kasmāt ? prāgabhāva-pradhvaṃsābhāvātmakatvādavasthayoḥ sūkṣma-sthūlayoḥ, yathā ghaṭaḥ prāgabhūtvā bhavati bhūtvā ca na bhavatītyabhāvātmakatvādasanneva prāk paścācca . evamasūkṣmaḥ sūkṣmo bhavati punaśca na bhavati, tathā sthūlo'pītyabhāvavāditvamāpannaṃ bhāvavādinaste'bhyupagamahāniśca .
atha mā bhūdabhyupetahānirityabhāvatvameva bhāvasyābhyupagacchasi tataśca cakṣurādilakṣaṇetyādi . yadyasattvaṃ sāmānyasyeṣṭaṃ tasmāccāsataḥ sāmānyāccakṣurādilakṣaṇarūpādīnāmākāśādīnāṃ
cāvasthākhyānāṃ viśeṣāṇāṃ nirbījānāmutpattirasatī, rūpasya cakṣurlakṣaṇam, ādigrahaṇācchrotra-tvagajihvā-ghrāṇāni śabda-sparśa-rasa-gandhānāṃ lakṣaṇāni, lakṣyā rūpādayaḥ, śabdādyātmakāni cākāśādīni
bhūtānītyādisarvaśāstra-lokagatavyavahārābhāvaprasaṅgād bhāvasyābhāvatvamapi nābhyupagantavyamiti .


athocyeta--viśeṣasya bhāvena sahaikatvam . yadi bhāvaḥ viśeṣān vyāpnoti na tu
viśeṣo bhāvaṃ tasmād viśeṣeṇa saha bhāvasyaikatvaṃ nāsti, viśeṣasya tvasti bhāvena saha
bhāvopagrahāntarbhāvitavṛtterviśeṣatvāt .
atha bhedavṛttiḥ katham ? kasmānna samānabhūtaḥ sannaviśeṣarūpa eva saṃvṛtto bhāvavat ?
bhāvo vā viśiṣṭatvād viśeṣarūpaḥ, tadekatvāt, viśeṣavat ?

athocyetetyādi . prāgagnīndhanaikatve--agnerindhanena sahaikatve doṣādindhanasyāgninā sahaikatve
doṣābhāvaṃ manyamānena yathā parihāraḥ pareṇocyate tatheha bhāvasya viśeṣeṇa sahaikatve doṣād viśeṣasya
bhāvena sahaikatve doṣābhāvaṃ manyamānaḥ parihāramāha--tadyathā--yadi bhāvaḥ sāmānyaṃ pṛthivītvādi ghaṭapaṭādīnaśma-sikatādīṃśca viśeṣān vyāpnoti, na tu viśeṣo'śma-ghaṭādirbhāvaṃ pṛthivītvaṃ vyāpnoti ekadeśavṛttitvāt . tasmād viśeṣeṇa saha ghaṭena paṭena vā pṛthivyā ekatvaṃ nāsti, ghaṭasya tvasti viśeṣasya
sāmānyena pṛthivyādinā bhāvena saha . kasmāt ? bhāvopagrahāntarbhāvitavṛtterviśeṣatvāt, bhāvasya
sāmānyasya upagraheṇa tenopagṛhītatvāt tasminnantarbhāvitā vṛttiḥ vartanamastitvaṃ viśeṣasya bhāvātmarūpāpannatvāt kāraṇād viśeṣasya viśeṣatvam nānyathā . tasmād bhāvopagrahāntarbhāvitavṛtterviśeṣatvād
viśeṣasya sāmānyena sahaikatvamastu bhāvāvyatiriktātmatvāt, ko doṣa iti .
etāvat pṛcchyate sāmānyaviśeṣaikatvavādī samānopālambhānivṛtteḥ --atha bhedavṛttiḥ katham ?
iti . pūrvavadeva dṛṣṭā bhedena vṛttirloke'nayoḥ . tadyathā--pṛthivī ityaviśeṣeṇa ghaṭa-paṭādiṣvabhinnā
bhāvasya, ghaṭa paṭo na bhavati iti ghaṭā-paṭāderbhinnā viśeṣasya, te ca vṛttī parasparavibhinne, tayoḥ kopapattirekatve paraspararūpānāpattau nānātvakṛtāyām ? iti taddarśayati aniṣṭāpādanadvāreṇa --kasmānna samānabhūtaḥ sannaviśeṣarūpa eva saṃvṛttaḥ ? yo'yaṃ ghaṭo rūpādirvā viśeṣaḥ paṭādibhyo rasādibhyo vā
vyāvṛtto'pi mṛd mṛdeva ityavyāvṛttaḥ samānabhūtaḥ sa san san, bhavati bhavati, pṛthivī pṛthivī ityeva
vā nirviśeṣaḥ kasmānna bhāvavad bhavati, pratiṣedhadvayasyāviśeṣāniṣṭāpādanāt ? dṛṣṭaṃ viśeṣaṃ samarthayati—
bhāvo vā viśiṣṭatvād viśeṣarūpaḥ kasmānna saṃvṛttaḥ iti vartate, tadekatvād viśeṣavat,
mṛdbhavanapṛthivītvatyaktarūpo rūparasādiviśeṣa eva kasmānna bhavati ? ubhayatra tadekatvāt iti hetuḥ .
itaretarasvarūpe dṛṣṭāntau . dṛṣṭā ceyaṃ sāmānyaviśeṣayoranuvṛttivyāvṛttibhyāṃ bhedavṛttiḥ . aniṣṭāpādanasādhanaṃ ca --bhāvo viśeṣa eva syāt tadekatvāt tatsvātmavat, viśeṣo vā bhāva eva syāt
tadekatvāt tatsvātmavat, mṛt syād ghaṭa eva tadekatvāt ghaṭasvātmavat, ghaṭo vā mṛdeva syāt
tadekatvāt tatsvātmavat .


vikalpāccaikatvavyāghātaḥ . kuto'yaṃ viśeṣaḥ--idaṃ sahedaṃ na saheti, dviṣṭhatvāt
sahāsahabhāvasya, viśeṣaṇakriyādhārakaraṇādyanupapatteśca .
athāpi kathañcidekatvaṃ tathāpyekam ekameva iti na vaktavyamityādi pūrvavad yāvat
paramāṇuvaditi .
atha mā bhūvannamī doṣā ityanyatvaṃ bhāvaviśeṣayoḥ . tatra yadi bhāvasya viśeṣeṇa
sahānyatvamabhyupagamyate tata idamāpatitaṃ tena tarhi tasya viśeṣapṛthagbhūtaṃ rūpamākhyeyaṃ
yathānyeṣāṃ ghaṭādīnāṃ paṭādipṛthagbhūtaṃ rūpamākhyāyate . rūpākhyānamaśakyaṃ kartum, na hyanyadanya-

kiñcānyat --vikalpāccaikatvavyāvātaḥ . ekatve kuto'yaṃ viśeṣaḥ--idaṃ na sahedaṃ saheti ?
bhāvo viśeṣeṇa sahaiko na viśeṣo bhāvena, viśeṣo bhāvena sahaiko na bhāvo viśeṣeṇa ityetau vikalpau 
naikatve ghaṭete, viśeṣahetvabhāvāt, anyatva eva ca ghaṭete, dviṣṭhatvāt sahāsahabhāvasyeti . itaśca
nopapannamekatvaṃ bhāvena saha viśeṣasya viśeṣaṇakriyādhārakaraṇādyanupapatteśca, viśeṣaṇakriyā kartari
viśiṃṣati samavetā viśeṣye vā karmaṇi pṛthivī-ghaṭādau, tau tasyā yathāvivakṣamādhārau, yena paṭādinā
vipakṣabhūtena viśiṣyate tat karaṇam, bhāvasyaiva vā viśeṣaḥ yato viśiṣyate ghaṭo'yaṃ paṭādirna bhavati
iti so'rtho'pādānam, yasmai viśiṣyate pratipādyate sa sampradānaṃ śrotā ityeṣāṃ kārakāṇāṃ kriyāyāśca
vipūrvaśiṣidhātuvācyāyā bhinnārthanibandhanatvādekatve satyanupapattiḥ . dṛṣṭaśvāyaṃ kārakavyavahāro bhedanibandhanaḥ . tasmād dṛṣṭatvādayuktamekatvam .
abhyupetyāpyekatvaṃ na yuktameveti brūmaḥ --athāpi kathañcidityādi pūrvavadekatvapratiṣedhenāvaktavyaprasādhanaṃ tameva granthamatidiśati pūrvavad yāvat paramāṇuvaditi sāvadhikaṃ sahetudṛṣṭāntāpādyāvaktavyatvaniṣṭhaṃ tulyagamakatvād vyākhyātārthameveti . evaṃ sāmānyaviśeṣayorekatve doṣā uktāḥ .
etaddoṣabhayāt pakṣāntaraṃ nirdoṣaṃ manyamānaścet paro gṛhṇīyāt --atha mā bhūvannamī doṣā iti,
kiṃ tat pakṣāntaram ? anyatvaṃ bhāva-viśeṣayoḥ . tatrāpyekatvavad dvayī gatiḥ--bhāvasya viśeṣeṇa
sahānyatvaṃ viśeṣasya vā bhāveneti . tatra tāvad yadi bhāvasya viśeṣeṇa sahānyatvamabhyupagamyate
tata idamāpatitaṃ doṣajātam --tena tarhītyādi yāvat saṃvṛtighaṭa-paṭava  diti tulyagamaṃ pūrvavat .
tasya bhāvasya viśeṣapṛthagbhūtamitīha sāmānyaviśeṣaprastuterviśeṣyate . śeṣaṃ tathaiva gamanīyaṃ rūpākhyā-
namaśa  kyaṃ kartumityādi . upasaṃhārasādhanam --anirūpyamāṇastvasannāpadyeta, aviśeṣatve'rūpatvāt,
khapuṣpavat, aviśeṣatvaṃ bhāvasya viśeṣādatyantamanyatvāt pṛthivyā aśmasikatādyavasthāviśeṣamanta

sādhāraṇam, sāmānyaviśeṣaikānyatvānavasthitatattvasaṃvṛtighaṭapaṭavat . anirūpyamāṇastvasannāpadyeta, aviśeṣatve'rūpatvāt, khapuṣpavat .
athocyeta--rūpaṃ pṛthag bhāvasya viśeṣād vyāvṛttirūpādanupravṛttau . tadvā kuto'viśeṣam ?
yadi syād bhāvo viśeṣarahitastato niravaśeṣaviśeṣābhāve'pi khapuṣpādāvanupravṛttirūpaḥ
syād bhāvatvād ghaṭādivat .
yadyapi sāmānyasya viśeṣeṇa sahānyatvaṃ nāsti tathāpi viśeṣasya sāmānyena
sahānyatvamasti dṛṣṭatvāt . dṛṣṭo hi viśeṣo bhāvavinābhūto'pi yathā bhinno ghaṭa iti .
bhāvaviṣaya evaiṣa bhedopacāraḥ . tadanyatve sa naiva syāt, abhāvatvāt, khapuṣpavat .
ata eva tatsiddhiḥ; bhinnasamānādhikaraṇasya mukhyamūlatvād gauṇasya . pūrvoktācca tadvṛtti-
reṇāsthānāt tadātmatvamanicchata ekāntenāviśeṣatvam, aviśeṣatve satyarūpatvaṃ bhāvasya tadatirekeṇānirūpyarūpatvāt . tasmādasattvamāpannaṃ vastuno'nyatve pṛthagrūpāvaśyambhāvāt tadākhyānāśakyatve cāsattvam .
ityukte'nyatvavādinā athocyeta--rūpaṃ pṛthag bhāvasya viśeṣād vyāvṛttirūpādanupravṛttau
dṛṣṭam iti vākyaśeṣaḥ . atra brūmaḥ --tadvā kuto'viśeṣam ? yadetad ghaṭāśmādiṣu pṛthivītvānuvṛttilakṣaṇaṃ rūpaṃ tad viśeṣeṇa vinā naivāstīti tadavasthaṃ pṛthagrūpākhyānāśakyatvam . abhyupetyāpi tvadanuvṛttyā nirviśeṣaṃ bhāvamatyantānyatvavādinaste doṣaṃ brūmaḥ --yadi syād bhāvo viśeṣarahitastato niravaśeṣaviśeṣābhāve'pi khapuṣpādāvanupravṛttirūpaḥ syād bhāvatvād ghaṭādāviva . aniṣṭaṃ caitat .
athocyetetyādi . uktadoṣabhayāt sāmānyasya viśeṣeṇa sahānyatvam ityetad viśeṣapradhānamanyatvaṃ mā bhūnnāma tathāpi viśeṣasya sāmānyena sahānyatvamasti dṛṣṭatvāt, dṛṣṭo hi viśeṣo
bhāvavinābhūto'pi viśeṣa eva bhāvarahitaḥ kva dṛṣṭa iti taddarśayati --yathā bhinno ghaṭa iti, bhedo
hi ghaṭasya pradhvaṃsābhāvo vināśaparyāyaḥ, sa ca viśeṣo bhāvādatyantavilakṣaṇo dṛṣṭaśca, ato'nyatvaṃ
viśeṣasya bhāvāditi .
atrocyate --bhāvaviṣaya evaiṣa bhedopacāraḥ . bhidikriyāviśeṣaṇaviśiṣṭāvasthānubhāvino
bhāvasyaiva ghaṭākhyasyāvyavacchinnamṛtpiṇḍaśivakādibhavanānuviddhasya utpanna-nava-madhyama-purāṇa-viśaraṇāvasthākrameṇāvayavasaṅghātajanitātmalābhasyāyamapi kapālāvasthāviśeṣaḥ . tasmādavinaśvarāṇvādipudgalasaṅghāta-visaṅghātaviṣayapariṇāmatvāt utpanno vinaṣṭaḥ ityādyupacāro bhāvasyaiva nābhāvasya khapuṣpādeḥ
sambhavati . yadi manyethā bhāvādabhedopacāra iti, sa bhāvādanyatve khapuṣpavad naiva syāt, bhinnaḥ
utpannaḥ iti vā nopacaryeta ghaṭaḥ, abhāvatvād viśeṣatvāt khapuṣpavat .


tvācca svātmavad nānyatvam . bhāvādantyaviśeṣastu naiva pṛthagbhūtaḥ, viśeṣatvāt, ghaṭavat .
yadā cāyaṃ bhāvāvyatirikta evopalabhyate tadā na kadācidapyabhāvo bhavati khapuṣpavat .
nanu yadaiva sāmānyamaviśeṣaṃ tadaivānyatvam, na, aviśeṣāt . siddhe hyanyatve sahāsahabhavanaṃ dviṣṭhatvāt syāt, tattu na siddham .

kiñcānyat, ata eva tatsiddhiḥ . avaśyaṃ caitadevam--bhāvaviṣaya evaiṣa bhedopacāraḥ, bhedopacārādeva bhedasiddhiḥ, bhāvādeva vā bhedopacārasiddhiḥ . kiṃ kāraṇam ? bhinnasamānādhikaraṇasya mukhyamūlatvād gauṇasya, bhinno ghaṭaḥ iti ghaṭena samānādhikaraṇo bhedopacāro gauṇo mukhyaṃ bhedamanupravṛttisahacaritamavasthāviśeṣaṃ nava-taruṇa-madhya-jīrṇādikaṃ sarpasyeva sphaṭāṭopa-kuṭilagati-kuṇḍala-prasṛta-dīrghavṛttyāttādyavasthāviśeṣaṃ bhāvasyāpekṣya vinaṣṭe'pi bhinnaḥ ityupacāraḥ kriyate, gauṇasya mukhyamūlatvāt .
abhinna eva vā bhāve kapālādyavasthāyāṃ bheda upacaryate stimitasaraḥsalilavadanutpādavyayatvād bhāvasya
puruṣa-kālādikāraṇamātrasya .
kiñca, viśiṣyate viśeṣaḥ iti sato viśeṣatvāt tadapekṣatvācca viśiṣyate sa tasmāt tena vā
sa ityādinā aviśeśiṃṣannaviśiṣyamāṇo vā na viśeṣa eva kārakāṇāmeva kārakatvāt pṛ॰ 753
ityādigranthena pūrvoktāccetyatidiśati . kiñca, tadvṛttitvācca pūrvoktācca iti vartate viśeṣavṛttitvād bhāvasya viśeṣasvātmavad na viśeṣebhyo'nyatvam, tathā ca bhāvavṛttitvādvā bhāvavad
viśeṣasya bhāvād nānyatvam, tadvṛttitvaṃ cānayoratītanyāyena subhāvitam, ghaṭapaṭādibhāvānuvṛttirūpatve'pi pṛthaganirdeśyarūpatvāt .
syānmatam--antyaviśeṣastu paramāṇuṣvanyapratyayahetutvād vyāvṛttirūpa eveti cet, tanna, yasmād
bhāvādantyaviśeṣastu naiva pṛthagbhūtaḥ, viśeṣatvāt, ghaṭavat, yathā ghaṭo viśeṣo bhāvātmakastadvṛttitvāt svātmavad bhāvādapṛthagbhūtastathāntyaviśeṣo'pi . tad vyācaṣṭe --yadā cāyamityādi,
na kadācidapyabhāvo bhavati, khapuṣpavat iti vaidharmyadṛṣṭāntaḥ . bhāvāvyatiriktaviśeṣopalabdherbhāvād viśeṣasyānyatvaṃ vyāvṛttam, ato'siddhamanyatvamityupanayaḥ .
atrāha --nanu yadaiva sāmānyamaviśeṣaṃ tadaivānyatvam, nanu bhāvo'nuvṛttilakṣaṇo nirākṛtasarvaghaṭapaṭādiviśeṣo na kvacit kutaścid vyāvartate, ato viśeṣāt parasparavyāvṛttilakṣaṇādanyaḥ iti
siddhamiti . etacca na aviśeṣāt, uktaṃ prāganekadhā nirākṛtasarvaviśeṣasya bhāvasyātmalābhābhāvādabhāvatvam, aviśeṣatvācca khapuṣpavadasataḥ kuto'nyatvam ?
kiñca, yadapi ca bhāvo viśeṣeṇa saha bhavati na viśeṣaḥ, viśeṣo bhāvena saha na bhāvaḥ, tau ca

athāpi kathañcidanyatvam, anyat anyadeva iti na vaktavyam, anyatvāt, hastādyanyānanyadevadattavad yāvad rūpādikṣaṇāntarānyānanyaparamāṇuvat .
atyantābhāvastarhi tau, viśeṣāviśeṣatvābhāvāt, khapuṣpavat .
nanu bhinnavyavasthānalakṣaṇatvādanubhayatvamapyavacanīyam . yadi hyanuvṛtti-vyāvṛttilakṣaṇaniyamo na syāt tato rūpādirapi viśeṣaḥ pravarteta bhāvavat . bhāvo'pi cānuvṛttirūpaḥ
vyāvarteta, khapuṣpavat . bhinnavyavasthānalakṣaṇamubhayatvamastu .
parasparamasaha iti vṛttibheda ucyate sa cāsiddhaḥ, tayoranyatvasyāsiddhatvāt . siddhe hyanyatve sahāsahabhavanaṃ dviṣṭhatvāt syāt, tattu na siddham, . tasmādayuktā sahāsahabhavanakalpanā'nyatvaṃ ca tayoḥ .
abhyupagamyāpi brūmaḥ --taathāpi kathañcidityādi yāvat paramāṇuvaditi sa eva tulyagamo
grantho'nyatvaniṣedhārthaḥ anyat anyadeva iti na vaktavyamiti pratijñāya anyatvāt, hastādyanyānanyadevadattavad yāvad rūpādikṣaṇāntarānyānanyaparamāṇuvaditi savyākhyānopāyapradarśanena
gatārthaḥ .
evamekatvānyatvayorniṣiddhayorāha paraḥ --atyantābhāvastarhi tau, viśeṣāviśeṣatvābhāvāt,
khapuṣpavat . bhāva-viśeṣayoraviśeṣa ekatvam, viśeṣo'nyatvam, tayoḥ pratiṣiddhatvād viśeṣāviśeṣatvābhāvaḥ, yasya viśeṣāviśeṣatvābhāvastasyāsattvam, yathā khapuṣpasyeti .
atrocyate --nanu bhinnetyādi . anubhayatvamasattvam, tadapi avacanīyam, kasmāt ? bhinnavyavasthānalakṣaṇatvāt, yathāgnīndhanayordahana-dāhyādivyavasthāne bhinne lakṣaṇe sta ityanubhayatvaṃ nāstītyuktaṃ tatheha bhāva-viśeṣayorapi anuvṛtti-vyāvṛttī vyavasthāne bhinne lakṣaṇe sta ityanubhayatvamapi
avacanīyam . pūrvavacca gamanīyamiti tatprasādhanārthamāha --yadi hyanuvṛttītyādi . aniṣṭāpādanodāharaṇe tu viśeṣa --tato rūpādirapītyādi, rūpaṃ viśeṣo raso'pi pravarteta pṛthageva bhāvāt svenaiva
rūpeṇa vyāvṛttirūparahitatvāt bhāvavat . bhāvo'pi cānuvṛttirūpaḥ san rūpādeḥ pṛthageva vyāvarteta
anupravṛttirūparahitatvāt khapuṣpavat . yadyanupravṛtti-vyāvṛttī sāmānya-viśeṣayorbhinnavyavasthāne na syātāṃ
syādeṣa prasaṅgaḥ prastute, yasmād bhāvo rūpa-rasādiṣvanupravartamāno dṛśyate viśeṣaśca rūpa-rasādibhyaḥ
parasparaṃ vyāvartamānaḥ tasmānnānubhayatvamapyasti . kintu bhinnavyavasthānalakṣaṇamubhayatvamastu anyatvamityarthaḥ . etadanabhyupagame doṣa ucyate --bhinnavyavasthānetyādi yāvadubhayatvaṃ syāt . sarvātmakaikabhāva

bhinnavyavasthānalakṣaṇavṛttobhayatvānabhyupagame tu sarvātmakaikabhāva evātyantābhāva eva
vobhayatvaṃ syāt .
anubhayatvapratiṣedhādubhayatvamiti cet, na, anyatvāvaktavyatvāt . anyatvapratiṣedha
ekatvamiti cet, na, tasyāpyavaktavyatvāt . ekatvānyatvobhayatvānubhayatvapratiṣedhena ca
pradhānopasarjanabhāvo'pi pratiṣiddha eva . tasmāt sarvathaivāvaktavyataiva . dravya-guṇa-kāraṇakāryādiṣvapyevameva .
ato'nyathoktau vastuvisaṃvādaḥ, anyasyānanyatvena ekasyānekatvena ubhayasyānubhayatvenāvadhāraṇāt, ghaṭapaṭaviparyayāvadhṛtivat .
ayaṃ ca niyamo niyama eva vastu itīcchati, sāmānyaviśeṣaikatvānyatvaikāntāyatasvavṛttereva niścitaniyatādhikyayamanāt .
evobhayatvaṃ syāt, atyantābhāve khapuṣpa eva vā, gatyantarābhāvāt . taccāniṣṭaṃ sarvātmakaikabhāvobhayatvamatyantābhāvobhayatvaṃ vā .
anubhayatvapratiṣedhādityādiḥ pūrvavat tulyagamo grantho yāvat sarvathaivāvaktavyataiveti dṛṣṭāntāgnīndhanopasaṃhāravad dārṣṭāntikabhāvaviśeṣopasaṃhāreṇa gatārthaḥ .
evamāpādyāvaktavyatāṃ sāmānyaviśeṣayoratidiśati --dravya-guṇa-kāraṇa-kāryādiṣvapi evameveti . evaṃ hi bhavati bhavanamagnīndhanavat ityupakramya sa eva dṛṣṭāntagrantho yāvat sarvathāpyavaktavyataiva iti . tasyopari yadyekatvaṃ guṇasya dravyeṇa saha nānyatetyādi dravya-guṇayoḥ paraspareṇa
sahaikatvānyatvānubhayatvobhayatvapradhānopasarjanatvapratiṣedhena sarvathaiva avaktavyatā ityupasaṃhāro yāvat
tāvadaśeṣo grantho yojyaḥ . tathā kāraṇa-kāryayorapi punaḥ saiva granthayojanā . ādigrahaṇāt sarvagatā'sarvagata-nityā-'nityā-'vasthā-'vasthāvad-bhojya-bhoktrādivikalpeṣu samānaḥ pracarca iti sthitamavacanīyaṃ
vastviti .
ato'nyathoktau vastuvisaṃvāda iti pratijñā . anyasyānanyatvenetyādi yāvadavadhāraṇāditi hetuḥ . ghaṭa-paṭaviparyayāvadhṛtivaditi dṛṣṭāntaḥ . yathā ghaṭe paṭaḥ ityavadhāryamāṇe paṭe ca ghaṭaḥ
ityavadhāryamāṇe visaṃvādaḥ evamanyatvamananyatvenetyādi yojyam, ekatvā-'nyatvobhayatvā-'nubhayatvā'nyatarapradhānopasarjanatvairavadhāryamāṇaṃ vastu visaṃvadate parasparata iti vastu vyākhyātam .
nayasvarūpamucyate --ayaṃ ca niyamaḥ vidhi-niyamasarvabhaṅgasamūhasamyaktvapratipādanādhikāre pratyeka

atra cābhijalpaḥ śabdārthaḥ . āha hi—
śabdo vāpyabhijalpatvamāgato yāti vācyatām .
so'yamityabhisambandhād rūpamakīkṛtarūpamekīkṛtaṃ yadā .
śabdasyārthena taṃ śabdamabhijalpaṃ pracakṣate ॥ vākya pa॰ 2/128/2, 129
śeṣamabhyūhyam... ... ....
so'yamityekīkṛtatvācchabdarūpasyārthena anyatvamavaktavyam ityuktaṃ bhavati . arthena
ityekatvaṃ dviṣṭhatvādekīkaraṇasya avaktavyamityuktaṃ bhavati .
svarūpajijñāsāyāmeṣa nayo niyama eva vastu itīcchati . yathā varṇitaṃ niyamaśabdākṣarārthaṃ ca
vastunā yojayati atītavikalpavastvasambhavaṃ pradarśayan--tadyathā sāmānyaviśeṣaikatvānyatvaikāntāyatasvavṛttereva niścita-niyatā-''dhikyayamanāt, yamernipūrvasya ghañi prādisamāse niścito yamo
niyato'dhiko vā niyamaḥ, kasmāt ? uktavidhinā sāmānya-viśeṣayorekatve'nyatve dvitve ubhayatve'nyatarapradhānopasarjanatve ca ayatasvavṛttitvād niścita-niyatā-'dhikābhāvena, avaktavyatve niścitaniyatā-'dhikabhāvena yatasvavṛtitvād yathārthaniyamasaṃjño'yaṃ bhaṅgaḥ .
evaṃ vastuto'kṣarārthataśca niyamasvarūpamuktvā śabdārthamāha --atra caivaṃvidhabhāvatāyāmabhijalpaḥ
śabdārthaḥ . prāgeṣo'bhijalpaḥ śabdārthaḥ prāsaṅgiko vyaktyādivastupratyākhyānaprasaṅganokta iti na
punarvyākhyāyate . tatsūcanārthaṃ tvāha --āha hītyādi tallakṣaṇakārikāḥ sūcayaṃstameva granthaṃ samarpayati
śabdo vāpyabhijalpatvamāgata ityādidvyardhakārikayā . śeṣamabhyūhyamityādi .
kathaṃ punastena granthenāvaktavyatoktā ? iti cet tatpradarśanārthamāha --so'yam ityekīkṛtatvācchabdarūpasyārthena so'yam ityabhedasambandhavaśenaikīkṛtaṃ yadā iti vacanādanyatvamavaktavyamityuktaṃ
bhavati . arthena ityekatvaṃ śabdāda bhinnenārthenaikīkaraṇaṃ dviṣṭhatvādekīkaraṇasya anekamekaṃ
kriyate śabdarūpamarthena iti vacanādekatvamavaktavyamityuktaṃ bhavati . etābhyāmeva yuktibhyāmubhayatvamanubhayatvaṃ ca pradhānopasarjanate cāvaktavyānīti jñeyāni . vyākhyātaḥ śabdārtha . sa eṣa padārthaḥ .


saṅghāto vākyam, devadatta gāmabhyāja śuklām iti pratyekavṛttisāmānyaviśeṣaikatvānyatvānekārthasthatvāt .
evaṃ ca kṛtvā dikpradarśanamātreṇa śabdo'rthapratyāsattyā bravīti ityucyate .

vākyārthastarhi kaḥ ? vākye jñāte vākyārtho jñāyata evetyāha --saṅghāto vākyam . varṇasaṅghātaḥ
padam, ekākṣarasyāpi svaravyañjanasaṅghātatvāt . padasaṅghāto vākyam . kasmāt ? iti cet, ucyate—
devadatta gāmabhyāja śuklām iti pratyekavṛttisāmānyaviśeṣaikatvānyatvānekārthasthatvāt,
yasmād devadattādīni padāni padārthasāmānye pratyekaṃ vartamānāni viśiṣṭasaṃsarge'rthe vartante sa vākyārthaḥ,
yathoktam --sāmānyavartināṃ padānāṃ viśeṣe'vasthānaṃ vākyārthaḥ  , tayośca
sāmānyaviśeṣayorekatvānyatvobhayatvānubhayatvādyanekātmakārthatvasyāvacanīyatvena parigrahādanekārthe sthitaḥ
śabda ekarūpeṇāvadhārayitumaśaṃkyatvādavaktavyastadartha iti .
evaṃ ca kṛtvā yadapyuktam—
sāmānyārthastirobhūto viśeṣo nopajāyate .upāttasya kutastyāgo nivṛttiḥ kvāvatiṣṭhatām ॥ vākyapa॰ 2 . 15
iti, tadapi pratyuktameva yathāvicāritaniścitamavaktavyaṃ sarvathā vastviti dikpradarśanamātreṇa śabdo'rthapratyāsattyā vijñānādhānamātreṇa bravīti ityucyate .


evameva ca bhāvayuktavācī iti yujyate yadavaktavyamiti paryavaṇamātramāha .
śabdanayadeśatvāt paryavāstika eṣaḥ . bhuvo bhinnadhātvarthavācitvāt paryavati bhavatīti

evameva ceti yadapi lakṣaṇakāreṇa śabdanayalakṣaṇamuktam --nāma-sthāpanā-dravyavācyeṣṭākaraṇād bhāvayuktavācī śabdaḥ   iti, bhāvaḥ paryāyo niyamo guṇo vā, tadyuktavācī
tadyuktamarthaṃ brūte iti śabdanayamataṃ tadapi evaṃ yujyate yadavaktavyamiti paryavaṇamātramāha, sāmānyaviśeṣaikatvānyatvānekātmakasya vastuno vācā vaktumaśakyatvāt .
śabdanayadeśatvāt paryavāstika eṣaḥ,tassa tu saddavikappā sāha-pasāhā suhumabhedā sanmati॰ 1 . 5
iti vacanācchabdanaye'ntarbhūtaḥ . kiṃ kāraṇaṃ bhāvayuktavācitve paryāyagrahaṇaṃ na sāmānyagrahaṇaṃ bhāvaśabdasya sāmānyavācitve ? iti cet, ucyate --bhuvo bhinnadhātvarthavācitvāt, bhūvādayaḥ sarvadhātavo
bhvarthe, bhūvādaya iti vaderauṇādika iñpratyaye bhūvādayaḥ sarvadhātavaḥ . tasmānna sattārtha eva bhūḥ, bhū-kṛñoḥ
sarvadhātvarthavācitvāt . paryavati bhavatīti bhāvaḥ, paryavaṇaṃ ca praveśanam, ava rakṣaṇa-gati-kāntiprīti-tṛptyavagamana-praveśa-śravaṇa-svāmyarthayācana-kriyecchā-dīptyavāptyāliṅgana-hiṃsā-dahanabhāva-vṛddhiṣu pā॰ dhā॰ 60॰ iti paṭhitatvād bhāvaḥ paryavaḥ praveśaḥ . samantādavaḥ paryava iti pariśabdaḥ samantādarthaḥ, avaśabdaḥ praveśārthaḥ . tad vastuto darśayati --samantāt praviśati ekatāmanyatāmubhayatāmanubhayatāṃ ca yo'rthaḥ sa paryavaḥ, asti ityasya matirāstikaḥ, paryave āstikaḥ paryavāstika iti mūlasaṃjñāsya nayasya śabdasya .


bhāvaḥ, samantāt praviśati ekatāmanyatāmubhayatāmanubhayatāṃ ca yo'rthaḥ sa paryavaḥ, paryave
āstikaḥ paryavāstikaḥ .
upanibandhanamasya--tadubhayassa ādiṭṭhe avattavvaṃ ātā ti ya ṇo ātā ti yabhagavatī॰
12 . 10 . 469 iti .
iti niyamabhaṅgo navamo'raḥ ॥

kimetāḥ svamanīṣikā ucyanta utāstyasyopanibandhanamārṣamapi ? iti, asti ityucyate--
upanibandhanamasya tadubhayassa ādiṭṭhe ityādi . imā ṇaṃ bhaṃte rayaṇappabhā puḍhavī ātā no
ātā ? iti pṛṣṭe bhagavadvacanam --gotamā ! si+ā ātā si+ā ṇo ātā . se keṇaṭṭheṇaṃ
bhaṃte evaṃ vuccati si+ā ātā si+ā ṇo ātā ? iti hetuparipraśnaḥ . bhagavāṃstaduttaramāha—
go+amā ! appaṇo ādiṭṭhe ātā, parassa ādiṭṭhe ṇo ātā, tadubhayassa ādiṭṭhe avattavvaṃ
ātā ti ya ṇo ātā ti ya iti . evamavaktavyatvamātmānātmaparyāyābhyāmādeśe'tra jñāpakanibandhanatva ucyate .
iti niyamabhaṅgo navamo'raḥ śrīmallavādipraṇītanayacakrasya ṭīkāyāṃ
nyāyāgamānusāriṇyāṃ siṃhasūrigaṇivādikṣamāśramaṇadṛbdhāyāṃ
samāptaḥ ॥




oँ arhaँ


॥ jayanti śrīpārśvajinendrāḥ ॥

atha daśamo niyamavidhyaraḥ .

naivaṃvidho niyamo yujyate svavacanavirodhādidoṣādanekāvasthāpattāvaniyatatvācca .
tadyathā--idaṃ tat tadevodyate tadeva cāpodyate tvayā . tataścāsat tat, svayaṃvihitanivartitvāt, sarvoktānṛtatvapakṣavat . ekatvādi pratiṣidhya vyavasthāpya ca parasparataḥ
punaścāpodyate .
dṛṣṭānte yaduktam agnerindhanapṛthagbhūtaṃ rūpamākhyeyam ityādinā ca pratiṣiddhaṃ
so'pi ca pratiṣedho'pratyayaḥ, yathoktam--'agnerindhanapṛthagbhūtaṃ tattvamaśakyaṃ darśayitum, na

vidhyādisakalabhaṅgātmakasamyagdarśanādhikāre vartamāne vikalanayasvarūpajñānamūlatvāt samyagdarśanasya vidhyubhayavikalpacatuṣṭayātmakau mārgau vyākhyāya niyamavikalpacatuṣṭayātmake tṛtīye mārge vartamāne tatra niyamabhaṅgaṃ prathamamuktvā abhijalpaśabdārthatvamābhimukhyena dikpratyāsattyā na sākṣād vastunaḥ
sāmānyaviśeṣayorekatvānyatvādyanekaduruparavadhārāvasthatvādavaktavyatā ityanantaraṃ niyamanaye'bhidhānāt
atrāpyaparituṣyan niyamavidhibhaṅgārastvāha --naivaṃvidho niyamo yujyate svavacanavirodhādidoṣādanekāvasthāpattāvaniyatatvācca, idaṃ hi tvadīyaṃ vacanaṃ lokābhāṇaka eva saṃvṛttaḥ . tadyathā--idaṃ
tattadevodyate tadeva cāpodyate tvayā, tadeva vadasyapavadasi cetyarthaḥ . tataḥ kim ? tataścāsat
tadaśobhanaṃ nāsti vetyarthaḥ . kasmāt ? svayaṃvihitanivartitvāt, ātmanā vihitameva nivartayituṃ
śīlamasyeti svayaṃvihitanivarti tvadvacanam, tadbhāvāt svayaṃvihitanivartitvāt . kimiva ? sarvoktānṛtapakṣavat, yathā sarvamuktamanṛtam iti vadatā yadevoditaṃ sarvamuktamanṛtam iti vidhinā tadevānṛtatvena vyāptatvāt pratiṣidhyamānamapodyate tathedamapi tvadīyaṃ sarvamavaktavyam iti .
etasya pratipādanārthamekatvādi pratiṣidhya vyavasthāpya ca parasparataḥ punaścāpodyate .
tadyathā--prāgeva tāvat sāmānya-viśeṣayorekatve pratiṣiddhe'nyatvamupasthitamarthāt, tadvalena pratiṣedhāt .
tadanyatvaṃ vidhāya punaḥ pratiṣiddham .
kathaṃ pratiṣiddham ? iti cet, ucyate--tadyathā --dṛṣṭānte yaduktam agnerindhanapṛthagbhūtaṃ rūpamā

hyanyadanyasādhāraṇam, sāmānyaviśeṣaikatvānyatvānavasthitatattvaghaṭapaṭasaṃvṛtivat anirūpyastvasannāpadyetetyādi . tadetat punastvayaivāpoditaṃ nanu jvālā deśe ityanyatvaṃ sphuṭībhūtamapi tadvā kuto'nindhanam ? jvālārūpamindhanasahitameva iti bruvatā .
upasaṃhāre'pi yaduktaṃ viśeṣasya bhāvapṛthagbhūtaṃ rūpamākhyeyam... ... ....
etadapi tvayaivāpoditamanyatvapratiṣedhavacanam . nanu bhavadviśeṣasamudāyakṛtamekatvaṃ rūparasādighaṭaikatvaviśeṣavat, ato'nyatvapratiṣedho'tisphuṭa eva svavacanavirodhaḥ .
khyeyam ityādinā ca pratiṣiddhaṃ so'pi ca pratiṣedho'pratyayaḥ . taṃ pratiṣedhagranthaṃ darśayati apratyayatvena --yathoktam--agnerindhanapṛthagbhūtamityādi yāvadasannāpadyetetyādi . ādigrahaṇāt sayuktikaṃ
sarvaṃ granthaṃ sandiśati . tadetat punastvayā svayamevāpoditaṃ nirākṛtam . katham ? iti cet, ucyate—
nanu jvālā deśe, yat tadindhanapṛthagbhūtaṃ rūpamagneḥ pṛcchyate tajjvālā ākāśadeśe gṛhāṇeti nirūpaṇenānyatvaṃ sphuṭībhūtamapi punaḥ tadvā kuto'nindhanam ityanindhanapratyākhyānena jvālārūpamindhanasahitameva iti bruvatā . tathā cedamuktaṃ bhavati--adīpyamānaṃ prāganindhanamakāṣṭhaṃ ca saddārūdakādi paścād
dīptisvabhāvamindhanaṃ kāṣṭhaṃ bhavatīti . tacca yatsamparkādidhyate dīpyate ca dārūdakādi tat
tasyāgne rūpamiti . etacca anyatvapratiṣedhārthaṃ vacanamanyatvameva samarthayati ato'pratyayam . yadyanyatvaṃ
samarthitameva parigṛhyeta syāt sapratyayam, na tu parigṛhītam . tasmādanyatvapratiṣedho'pratyayaḥ, tatsamarthanāt .
evaṃ dṛṣṭāntavarṇana'nyatvapratiṣegho'pratyayaḥ .
kiñcānyat, upasaṃhāre'pītyādi . bhāva-viśeṣayorekatvaṃ pratiṣidhyānyatvaṃ vyavasthāpya tatpratiṣedhidārṣṭāntikopasaṃhāre yaduktaṃ viśeṣasya bhāvapṛthagbhūtaṃ rūpamākhyeyam ityādi tameva granthaṃ taduktaṃ
darśayati, etadapi tvayaivāpoditamanyatvapratiṣedhavacanam .
katham ? iti taddarśayati --nanu bhavadviśeṣetyādi . nanu viśeṣā eva bhavanti, na sāmānyaṃ nāma
kiñcidasti . te ca viśeṣā eva bhavantaḥ samuditā ekam ityucyante . naikaṃ kiñcidanekātmakaṃ vastu,
kiṃ tarhi ? ekaika evaiko viśeṣo'nyo'nyo bhavatīti paramārthaḥ praṇidhānavadbhirabhrāntairavagamyate,
bhrāntāstu viśeṣā eva bhavantaḥ samuditā ekaśa ekam ityupāsate . kimiva ? rūparasādighaṭaikatvaviśeṣavat, yathā rūpa-rasa-gandha-sparśa-saṅkhyā  saṃsthānādayo dharmā viviktā bhinnendriyagrāhyāḥ samuditā
eko ghaṭaḥ ityucyante tathā bhrāntyā samudāyaikatve'satyapi viśeṣā eva rūpaṃ raso na bhavati raso'pi

nanūbhayato'pi pratiṣedhādadoṣaḥ . kiṃviṣayā tarhyavaktavyatā ? na tāvad bhāvasya
viśeṣasyobhayasya vā . ekatvānyatvobhayatvānubhayatvāni pravibhāgenāpravibhāgena vā syuḥ .
apravibhāgatastāvadekatvaṃ nāsti pratiṣiddhatvāt, pravibhāgato'pi nāsti niṣiddhatvādeva .
siddhe caikatve tadbalenānyatvaṃ vyāvartyeta . tathaiva pravibhāgato'pravibhāgato vānyatvaṃ nāsti
yadbalenānubhayatvaṃ vyāvartyetaikatvaṃ vā . tathānubhayatvamapi nāsti yadbalenaikatvānyatvobhayatvāni vyāvartyeran, yasya vācyatāṃ gṛhītvā'vācyaṃ vā vyāvartyeta .
rūpaṃ na bhavati  ityādītaretarābhūtevirviśeṣaguṇaḥ anyo'nyo na bhavatīti samudāyakṛtādekatvād
bhrāntihetukāt pṛthagekatvavilakṣaṇaṃ viviktaṃ viśeṣaviṣayaṃ pratipādayituṃ viśeṣasya bhāvapṛthagbhūtaṃ
rūpamākhyeyam ityādinā pṛthagekatvamanyatvaṃ viśeṣāṇāṃ svarūpeṇāvadhārayitavyamiti vacanādevānyatvaṃ
samarthitam, ato'nyatvapratiṣedho'tisphuṭa eva svavacanavirodho dārṣṭāntikopasaṃhāre'pīti .
brūyāstvam --nanūbhayato'pi pratiṣedhādadoṣaḥ . ekatvaṃ pratiṣidhya punaranyatvamapi pratiṣiddhameva,
tathobhayatvamanubhayatvaṃ ca pratiṣidhyāvaktavyataiva samarthiteti . atredamasi tvaṃ praṣṭavyaḥ --kiṃviṣayā
tarhyavaktavyatā ? yadyubhayapratiṣedha eva katamat tadvastu yadavaktavyam ? kiṃ tad bhāvo viśeṣa ubhayaṃ
vā ? iti nirdhāryam, vastutve sati vikalpatrayānativṛtteḥ . tatra na tāvad bhāvasya, na viśeṣasya,
na ubhayasya vā, nakārānuvartanāt . bhāvasya ekatvānyatvobhayatvānubhayatvāni pravibhāgenāpravibhāgena
vā syuḥ . apravibhāgenaikatvaṃ yathā --puruṣa evedaṃ sarvam śuklayaju॰ saṃ॰ 31 . 2 ityādi . pravibhāgena sati
dvitīye tena sahāsamparkādekaṃ syāt, yathā—
na siṃhavṛndaṃ bhuvi bhūtapūrvamāśīviṣāṇāmapi nāsti vṛndam .ekākinaste vicaranti dhīrāstejasvināṃ nāsti sahāyakṛtyam ॥  
ityekaśabdasyāsahāyārthatvāt .
apravibhāgatastāvadekatvaṃ bhāvasya viśeṣasya ubhayasya vā nāsti, dvitīyarahitasya rūpākhyānāśakyatvena tvayaiva pratiṣiddhatvāt . pravibhāgato'pi nāsti sahāsahabhavanasya dviṣṭhatvāt ityādinā niṣiddhatvādeva . tathā viśeṣasyobhayasya caikatvaṃ nāstītyuktam . siddhe caikatve tadbalenānyatvaṃ
vyāvartyeta, sambhāvyetaikatvaṃ parigṛhya taddvāreṇa tadupāyenānyatvasya vyāvartanam, tattu nāstyaikatvam,
tadabhāvādanyatvapratiṣedhābhāvaḥ .


katham ? ekaśabdo hyanyanirapekṣasaṃkhyārtho'pravibhāgaikaśabdārthatvāt . sa ca na ghaṭate
ekatvānyatvobhayatvānubhayatvavikalpānāmanyonyāpekṣatvāt . athāsahāyavacana ekaśabdastathāpi sahagaterdvyādyarthenāvyatirekādekatvaṃ nāsti . anyārthe tu sākṣādanyatvameva viśeṣaviṣayam . tathā cānanyatvamapi pratipakṣākṣepādavaktavyanirviṣayatā vānyathā . evamanyatvo-

syānmatam--anyatvaṃ siddham, tadbalenaikatvobhayatvādi pratiṣidhyata iti . tacca nānyatvaṃ siddham,
tathaiva pravibhāgato'pravibhāgato vānyatvaṃ nāsti ghaṭa-paṭayoriva jīva-śarīrayoriva vā
sambhāvyamānam, tvayaiva tasyāpi niṣiddhatvāt, yadbalenānyatvadvāreṇānubhayatvaṃ vyāvartyetaikatvaṃ vā .
tathānubhayatvamapi nāsti ekatvānyatvayorlakṣaṇabhedaniyamādityuktam yadbalena ekatvānyatvobhayatvāni vyāvartertyeran, yasya vācyatāṃ gṛhītveti idaṃ vācyamekatvamanyatvamubhayatvaṃ vā dṛṣṭamidaṃ tu tadvanna bhavatītyavācyaṃ tathedaṃ vācyamanubhayaṃ tadvat tāni na vācyānītyati vācyabalādavācyaṃ vā vyāvartyeta itaravyavasthāpūrvatvāditaravyāvartanasyānvaya-vyatirekābhyāmarthādhigamācca .
kathamiti tat kathaṃ bhāvyate ? iti pṛcchati . ucyate --ekaśabdo hyanyanirapekṣasaṅkhyārtho'pravibhāgaikaśabdārthatvāt, hiśabdo yasmādarthaḥ, yasmādekaśabdaḥ saṅkhyāvācitve'nyanirapekṣāṃ saṅkhyāṃ
saṅkhyeyaprādhānyenāha--saṅkhyāntaravyāvartanārthārtham eko'yaṃ na dvi-tryādayo'rthāḥ iti loke tasmāt
ekaḥ ityukte nānyo'sti ityuktaṃ bhavati, sa cārtho na ghaṭate, na sa nirapekṣaḥ, yasmād ekatvānyatvobhayatvānubhayatvavikalpānāmanyonyāpekṣatvāt prāguktavidhinā .
athāsahāyavacana ekaśabdaḥ . atha mā bhūdeṣa doṣo'nyanirapekṣasaṅkhyārthatvakṛta ityasahāyavācī
vikalpyetaikaśabdastasmādastyekatvam, tadastitvādanyatvādyapyastītyavaktavyaviṣayasadbhāvasiddhiriti . atra
brūmaḥ --tathāpītyādi, sahaiti iti sahāyaḥ, sahā'yanaṃ sahagatirdvayorbahūnāṃ vā bhavatīti sahagaterdvyādyarthenāvyatirekādekatvaṃ nāstīti tadavasthamavaktavyāviṣayatvam, kintu anyatvameva ca sidhyediti punaranyatvameva . evamekaśabdo'rthāpattyānyatvavācītyuktam .
athaanya ekaḥ, so'pi tato'nya ekaḥ, ityekaśabdo'nyārthavācī tato'nyārthe tu sākṣādanyatvameva viśeṣaviṣayam, tato'nyatvaniṣedho'tisphuṭa eva svavacanavirodha ityuktam .
kiñcānyat, tathā cānanyatvamapi . yathā caikaśabdo'smaduktanyāyenānyatve vartate tena prakāreṇa
tathānanyatvamapi sidhyati, ananyatvena vinānyatvasyābhāvāt . tata āha --pratipakṣākṣepāditi

bhayatvādāvapi . ityekatvādipratiṣedhāḥ kim ? kathamavaktavyam ? te tu niṣedhyānāmatathātve
nirmūlatvādavaktavyameva vyāvartayanti .
na, parābhiprāyagataikatvādyekāntavyāvartanārthatvāt . atha ta ekatvādayo vidyamānāḥ
pratiṣidhyante tatastatrāvaktavyatvanirviṣayatā . athāvidyamānāḥ kathaṃ pareṇa pratipannāḥ ?
na hyeṣāṃ bhavataikāntabhavanaṃ vyāvartyānekāntabhavanaṃ pratipādyate vādaparameśvaravādavat .
gatārthaṃ yathāvyākhyātamekatvānyatvayoḥ parasparapratipakṣatvāt tathobhayatvānubhayatvayośceti . evaṃ tāvadekatvaṃ
siddhapratipakṣabalāt siddhaṃ sad vyāvartyate nānyadetyavaktavyanirviṣayatā vānyathetyuktam .
anena śeṣamuktaṃ bhavatītyatidiśati --evamanyatvobhayatvādāvapīti . ādigrahaṇādanubhayatve
vāyaṃ nyāyo'vatāryaḥ . na tāvad bhāvasya viśeṣasya ubhayasya vā kathañcidapi pravibhāgato'pavibhāgato
vānyatvamasti ubhayatvamasti ityupakramya anyatvāsiddhāvekatvābhāvamubhayatvābhāvamubhayatvāsiddhau caikatvānyatvābhāvaṃ vā''pādayitvā bhāvayitavyamiti .
tadupasaṃharati --ityekatvādipratiṣedhāḥ kiṃ kathamityādi yāvad vyāvartayantīti . evamuktavidhinā ekatvādipratiṣedhāḥ kim ? ke te pratiṣedhāḥ ? na bhavantītyarthaḥ . tatpratiṣedhābhāvāt
kathamavaktavyamiti nirupapattikaṃ nirviṣayaṃ cetyarthaḥ . te tu ekatvādipratiṣedhā niṣedhyānāmatathātve
niṣedhyatvābhāve nirmūlā nirmūlatvādavaktavyameva vyāvartayantīti .
atrāha --na, parābhiprāyagataikatvādyekāntavyāvartanārthatvāt . na nirmūlāḥ pratiṣedhāḥ, na ca
nirviṣayamavaktavyam, ekatvādipratiṣedhatathārthatvāt . te hi parābhiprāyagatānāmekatvādīnāṃ pratiṣedhyānāmekāntānāṃ vyāvartanārthāḥ, tasmādadoṣa iti .
atrocyate --atha ta ekatvādaya ityādi yāvat kathaṃ pareṇa pratipannā iti . yadi tāvadekatvādayaḥ pareṇa yathā vidyante tathaiva pratipannāḥ santaḥ pratiṣidhyante tatastatrāvaktavyatvanirviṣayatoktā .
athāvidyamānā atyantamabhūtatvāt khapuṣpavadasantaste kathaṃ pratipattuṃ śakyante ? ato'pratipannatvādeva
na pratiṣedhyā iti pratiṣedhānupapattiḥ .
syānmatam--syādvāde'pi sāmānya-viśeṣayoḥ kimekatvaṃ nānātvamubhayatvamanubhayatvamavaktavyatvam ?
iti pṛṣṭe pratiṣedhāḥ kriyante--naikatvaṃ nānyatvaṃ nobhayatvaṃ nāvaktavyatvam, kiṃ tarhi ? syādekatvaṃ
syādanyatvaṃ syādubhayatvaṃ syādanubhayatvaṃ syādavaktavyamityādi . etaccāyuktaṃ tadvaidharmyāditi taddarśayati—
na hyeṣāṃ bhavatetyādi . syādvādo hi vādānāmīṣṭe nigrahānugrahasamarthatvāt, tasmiṃścaikatvādayo bhavanta


avaktavyaśabdasya tu pratipakṣaḥ sambhāvyate, nañyuktatvāt, abrāhmaṇavat . api ca
tvayāpi dikpratyāsattyā vaktavyo'rtha ityabhyupagatam . sa cāvaktavya eva nañā pratiṣidhyate .
tasmādarthādāpanno dvinañprayogaḥ pratiṣedhapratiṣedhatvāt prakṛtiṃ gamayati anabrāhmaṇavat .
saṃvṛtyaiva vāgvyavahāra iti cet; aparamārthastarhyavaktavyatvam, saṃvṛtisatyapadasamudāyārthatvāt, maṇḍūkajaṭābhārakṛtakeśālaṅkāravandhyāputrakhapuṣpamuṇḍamālākhyānavat . dharmadharmivibhāgavyavasthā'bhāvāt pakṣādyasādhanatvāt sambhāvanīyamavaktavyatvaṃ vastunaḥ, nānyathā .
evaikāntagrāhaniṣedhena nigṛhyante'nugṛhyante cānekāntapratipādanāt, na tadvadavaktavyavādinā bhavatāmeva
teṣāmekatvādīnāmekāntabhavanaṃ vyāvartyānekāntabhavanaṃ pratipādyate . tasmādasatpratiṣedhādasamañjaso'yaṃ dṛṣṭāntaḥ --vādaparameśvaravādavaditi . tatra hyanekāntarūpeṇa syādaikyaṃ syānnānātvam ityādi
vaktavyā eva santaḥ ekāntarūpeṇāvaktavyāḥ ityucyante sapratipakṣatvād bhāvānām, tathā hyāha--

sapratipakṣāṇyetāni yatastasmānna tāni vācyāni .
ekāntena hi vadato mithyāvādaḥ prasajyeta ॥   iti .

atra sādhanamāha niyamavidhinayaḥ --avaktavyaśabdasya tu pratipakṣaḥ sambhāvyate, nañyuktatvāt, abrāhmaṇavat . sambhāvyamānapratipakṣa evāvaktavyaśabdastadartho veti pakṣaḥ . nañyuktatvāditi śabde'rthe ca heturyojyaḥ, tathā dṛṣṭānto'pi abrāhmaṇavaditi brāhmaṇo na bhavatyanyo vā
brāhmaṇādityabrāhmaṇaḥ satyeva brāhmaṇe pratipakṣe kṣatriyādirbhavati tathā pratipakṣe vastuni vaktavye satyavaktavyaśabdo'rtho  vā bhavitumarhatīti .
api ca tvayāpītyādi . na kevalaṃ sambhāvanayāsmadīyayā vaktavyatvamavaktavyatvaṃ ca vastunaḥ,
kiṃ tarhi ? tvayāpi abhijalpaśabdārthavā  dinā dikpratyāsattyā vaktavyo'rthaḥ ityabhyupagatam, atra
cāvayormatisaṃvādaḥ, sa cāvaktavya eva tvanmatyā yo'bhijalpenocyate'rthaḥ so'vaktavya iti vaktavya eva
nañā pratiṣidhyate . tasmādarthādāpanno dvinañprayogo'yam--avaktavya ityavaktavyaḥ, sa ca dvinañprayogaḥ
pratiṣedhapratiṣedhatvāt prakṛtiṃ gamayati, anabrāhmaṇavaditi . athavā kaścilloke brūyāt--avaktavyo na
bhavati abrāhmaṇo na bhavati iti prayogavat so'navaktavyadvinañprayogāt pratiṣedhapratiṣedhatvāt prakṛtiṃ
gamayediti . etena svavacanābhyupagamavirodhāvudbhāvya svayaṃ vaktavyatve sādhanamāheti piṇḍārthaḥ .
saṃvṛtyaiva vāgvyavahāra iti cet . syānmatam--na śabdaḥ kañcidarthaṃ brūte, yathoktam—
vikalpayonayaḥ śabdā vikalpāḥ śabdayonayaḥ .teṣāmatyantasambandho nārthāñ śabdāḥ spṛśantyapi ॥  

atha yasyāvaktavyasya ete deśāḥ sāmānyaviśeṣaikatvānyatvādayastadviśeṣāt kiṃ tadavyatiriktaṃ vyatiriktaṃ vā ? avaktavyasya svāvayavatathāniyamādeva tasya vyavasthānāt .
yena yena vikalpena yad yad vastu vikalpyate .parikalpita evāsau svabhāvo na hi vidyate ॥ triṃśikāvijña॰
ityādi . tatra kaḥ śabdārthaḥ ? kā vā cintā--mayoktaṃ satyaṃ na tvayoktamiti ? tasmāt saṃvṛtisatyavyavahāragocaratvādadoṣaṃ sarvamiti .
atra brūmaḥ --aparamārthastarhi avaktavyatvam . kasmāt ? saṃvṛtisatyapadasamudāyārthatvāt,
yastvayā padasaṅghāto'bhyadhāyi vākyamiti śabdastadarthaśca sa saṃvṛtimātrārthatvādaparamārthaḥ . dṛṣṭāntaḥ—
maṇḍūkajaṭetyādi . maṇḍūkajaṭābhāreṇa kṛtaḥ keśālaṅkāro naṭakeśabhārako yasya vandhyāputrasya sa
maṇḍūkajaṭābhārakṛtakeśālaṅkāravandhyāputraḥ, tasya khapuṣpadāmnā muṇḍamālā kṛtā, tasyā ākhyānaṃ
surabhiḥ pañcavarṇā svākāragaganakusumamayī ityādi varṇanaṃ saṃvṛtisatyapadasamudāyārthatvānna paramārtha stathedaṃ
sarvamapīti nāstyavaktavyatā .
kiñcānyat, dharmadharmītyādi . ā viditamitthaṃ bhavatyavaktavyaṃ vastu, pratipādanapramāṇābhāvāt .
pratipādanapramāṇābhāvo dharmadharmivibhāgavyavasthābhāvāt, tadabhāvo'vaktavyatvāt . dharma-dharmiṇau hi
vibhāgena vyavasthitau punaḥ samuditau pakṣaḥ syāt, yathā sādhyadharmaviśiṣṭo dharmī pakṣaḥ--anityaḥ śabda
iti . tasya dharmiṇaḥ kṛtakatvādiranyo dharmo vyavasthita eva hetuḥ syāt . tau ca sādhyasādhanadharmau
sahitau dharmyantare pradarśyete yatra yat kṛtakaṃ tadanityaṃ dṛṣṭam, yathā ghaṭaḥ iti sa dṛṣṭānta itīdaṃ dharmadharmivibhāgavyavasthānātmakaṃ sādhanaṃ nopapadyate nirastadharmadharmivibhāgavyavasthatvāt, dharmadharminirasanaṃ
cāvaktavyatvād bhāvaviśeṣaikatvānyatvādinirasanadvāreṇa vastunastasya ca nirviṣayatvasyānantaroktatvāt .
tasmānnirastadharma-dharmisaṅgrahātmakatvāt pakṣādi asādhanam kharaṃ kharaviṣāṇam, sphuṭitapṛṣṭhatvāt,

yadi sāmānyakṛtaikatvobhayatvakṛtānyatvayorviśeṣeṇākrānteḥ sāmānyakṛtaikatvobhayatvakṛtānyatvaviśeṣāvyatiriktatāyāmavaktavyārthasaṃvādādavaktavyatvasya niyamatvāt tathā tathā
viśeṣādavyatiriktaṃ tato vyatirekādanyatvākṣānteḥ, nanu viśeṣamātramevaivam . yathā bhinno'pyeko
ākāśasphoṭavat iti pakṣādivat . tasmāt pakṣādyasādhanatvāt sambhāvanīyamavaktavyatvaṃ tvatparikalpitasya vastuno nānyathetyudghaṭṭako'yam .
abhyupetyāpi avaktavyatāṃ doṣaṃ brūmaḥ--idamasi tvaṃ praṣṭavyaḥ --atha yasyetyādi . avaktavyātmakasya deśino ya ete deśāḥ sāmānyaviśeṣaikatvānyatvādayo yaistadavaktavyamiṣyate teṣāṃ yo viśeṣo'vayavastasmāt kiṃ tadavyatiriktamityādi ayaṃ hi niyamavidhinayo viśeṣavādī tameva svābhipretaṃ
viśeṣaṃ gṛhītvā codayati .
syānmatam--sāmānyaviśeṣaikatvādinirākaraṇenaivāvaktavyaṃ jātyantaraṃ vastu niyamitaṃ niścitaniyatā'dhikabhāvena, tatra kutastadavyatiriktatvādipraśnotthānam ? iti, atrocyate--avaktavyasya
viśeṣāṣasvāvayavatathāniyamādevāsti tasya vastuno vyavasthānāt tat kiṃ tairavyatiriktaṃ vyatiriktaṃ vā ityādi praśnotthānaṃ tadavayavatvācca tasya sāmānyaviśeṣaikatvādyāśaṅkāsambhavavaditi
tadupapattiṃ pradarśayan paramatamāśaṅkate--tadyathā yadi sāmānyetyādi . sāmānyameva sāṅkhyādīnāmekaṃ vastu
ca . viśeṣa eva bauddhasya . ubhayaṃ vaiśeṣikasya paramato'nyat . tatrāvaktavyavāde yadi tat sāmānyakṛtamekatvaṃ viśeṣībhūtamākramya viśeṣaḥ svarūpaṃ vastunyarpayan sāmānyakṛtaikatvaviśeṣaṃ vyāvartayet na
sāmānyameva ityaviśeṣāpādanena yadi cobhayatvakṛtamanyatvaṃ na sāmānyaṃ ca viśeṣaścaiva iti, tatastadekatvānyatvayorapi viśeṣeṇāvyatiriktatāyāṃ satyāmavaktavyārthaḥ saṃvadet, nānyathā, teṣāmekatvādiviśeṣāṇāṃ svātantrye sati avaktavyatvanivṛtteḥ, viśeṣāṇāṃ hi vastuparatantratve sati avaktavyārtho
niyamyamānaḥ saṃvadatītyata āha --avaktavyatvasya niyamatvāt, tasya ca niyamasya tathā tathā
tena tena prakāreṇa sāmānyaviśeṣaikatvānyatvobhayatvādīnāmātmāntaranivṛttāvātmāntaratvāpatterviśeṣyamāṇasya niyamatvādavaktavyatvasya viśeṣatvameva, tasmādavyatiriktaṃ viśeṣādavaktavyaṃ vastu . yadi
punarviśeṣavyatiriktaṃ syāt tato vyatirekādanyatvaṃ viśeṣāṇāṃ vastunaḥ parasparataścaikatvādīnāṃ syāt .
taccānyatvaṃ na viṣahate vastu, ekāntāpatteravaktavyatvalopāt . iṣṭaṃ cāvaktavyaṃ tvayetyata āha—
tato vyatirekādanyatvākṣānteriti . itthaṃ viśeṣāvyatirekopapattiravaktavyavastuna iti .
tathā bhāvopavenā''krānterviśeṣakṛtaikatvobhayakṛtānyatvabhāvāvyatiriktatāyāmavaktavyārthasaṃvādādavaktavyatvasya niyamatvāt tathā tathā viśeṣādavyatiriktaṃ tato vyatirekādanyatvākṣānteḥ iti paṭhitvā bhāvavādipakṣe'pyupapattiravyatirekasya tathaiva yojyā . tathā

viśeṣaḥ svarūpādavyatiriktatvād viśeṣa evābhyupagamyate . yasya bhāvena sahaikatvānyatvādi
vicāryate yasmācca bhāva ekatvānyavādibhiravaktavya ucyate eṣa viśeṣo'pyekaikaḥ .
avyatireko hyekalakṣaṇam . sa ca vastu viśeṣāvyatiriktatvāt tatsvātmavat, bhavatīti
bhāva iti sattārthatvāt tasya . tataśca viśeṣamātrameva . tadekatvāt kuto'vacanīyatā tasya . na
hi viśeṣo'vacanīyaḥ, viśeṣāvyatiriktatvāt, tatsvātmavat . tathā ca nirdhāritārthāvaktavya-
sāmānyaviśeṣābhyāmākrānteḥ bhāvaviśeṣakṛtaikatvānyatvabhāvaviśeṣāvyatiriktatāyām
ityādiḥ sa eva grantho yāvat ekatvākṣānteḥ ityubhayavādipakṣe'pyupapattiravyatirekasya tathaiva yojyeti .
evamavaktavyavādimatasaṃvādād viśeṣāvyatiriktaṃ vastu . tataḥ kim ? yadyevaṃ viśeṣāvyatiriktaṃ
tata etadāyātam --nanu viśeṣamātramevaivaṃ niyamavidhinayamanorathapūraṇam . tad bhāvayati --yathā
bhinno'pītyādi, yathā parasparaviviktāsādhāraṇarūpatvād viśeṣāṇāṃ bhinno'pyeko viśeṣo rūpādiḥ
svarūpād rūpādyātmano'vyatiriktatvād viśeṣa eveti dṛṣṭāntavarṇanaṃ vakṣyamāṇatvādabhyupagamyata
iti tvayāpīṣṭamityanumānayati .
syānmatam--tat kathaṃ mayābhyupagatam ? iti tatpradarśanārthamāha --yasya bhāvenetyādi, yo'sau tvayā
kiṃ bhāvena saha viśeṣasya ekatvam, anyatvam ? ityādivicāre'bhyupagato yasmācca viśeṣād bhāva
ekatvānyatvādibhiravaktavya ityucyate eṣa viśeṣo'pi ekaikaḥ . kasmāt ? avyatireko hyekalakṣaṇam,
yaddhi na kutaścid vyatiricyate tad ekam ityucyate, yathā puruṣa evedaṃ sarvam śukla yaju. saṃ. 31 . 2
ityādi . sa ca viśeṣabhāvo vastu, avaktavyasya viśeṣāvyatiriktatvāt, uktavidhinā siddho
hetuḥ, tatsvātmavaditi viśeṣāvyatiriktaṃ viśeṣasya viśeṣa eva viśeṣa iti yathā tathā'vaktavyākhyamiti sambandhaḥ .
mā bhūt prāguktasāmānyaparyāyabhāvaśabdabuddhirityasaṃmohārthaṃ bhāvo vastu iti vastuparyāyatvaṃ
darśayannāha --bhavatīti bhāva iti sattārthatvāt tasya, tataśca viśeṣamātrameva iti sāmānyaśaṅkānirāso vastuparyāyaścetyupanayārthaḥ . mātragrahaṇāt siddhe sphuṭīkaraṇārthamiṣṭato'vadhāraṇārthaṃ ca evakāragrahaṇam . sthitamidameka eva viśeṣastadavaktavyasāmānyamiti, tasmiṃśca sthite tadekatvāt kuto'vacanīyatā ? dvitīyābhāvāt kena sahaikatvānyatvādyavaktavyatā tasya viśeṣamātrasya bhāvasya ? iti .
tadbhāvanā --na hi viśeṣa ityādi, nāvacanīyo viśeṣaḥ, viśeṣāvyatiriktatvāt, tatsvātmavadityuktārthopasaṃhārārthaṃ sādhanaṃ gatārtham . evaṃ nirdhārito viśeṣaḥ, nirdhāritatvād vācya eva syāt,
anirdhārite hyavācyaḥ syāt .


vacanād yādṛcchikavyavahāraprasaṅgaḥ . tasmādavaktavyasāmānyārtho viśeṣa eva iti
vaktavyaḥ, viśeṣāvyatiriktatvāt, tatsvātmavat . atha tathāpyavacanīyamevāvacanīyasāmānyamicchasi evaṃ tarhi viśeṣo viśeṣa ityavacanīyaḥ, viśeṣāvyatiriktatvāt, avaktavyasāmānyavat . tasyāpyavācyatve vastunaścāvācyatve tayoḥ parasparamavacanīyatvādubhayato'pyavacanīyaṃ sāmānyaṃ vacanīyaṃ prasaktam, tathā viśeṣo'pi .
atha viśeṣavyatiriktaṃ vastu, avaktavyatvāt . nanvevaṃ tasya bhāvatve vaktavyataiva
abhāvatve'pi vaktavyataiva . tathā tvaduktavadapyavastutā abhūtāvaktavyatvāt, yathā ca vastu
viśeṣād vyatiriktaṃ tathā viśeṣo'pi vastuno vyatiriktaḥ . evaṃ ca tadevāsattvamanayoḥ .

tathā cetyādi . evaṃ nirdhāritamapi viśeṣaṃ svapakṣarāgādavācyameva manyase tathā ca nirdhāritetyādi yāvat prasaṅgaḥ, ayamabuddhipūrvako yadṛcchayā kriyate vyavahārastvayā nirdhāritārthāvaktavyavacanāt, uṣṇatvena nirdhāritasyāgneḥ śīto'gniḥ iti vacanavyavahāravat .
tasmād viśeṣa eva iti nirdhārito'vaktavyasāmānyārtho viśeṣa eva iti vaktavyaḥ,
nāvaktavyaḥ, viśeṣāvyatiriktatvāt tatsvātmavat .
atha tathetyādi . svapakṣarāgeṇaiva viśeṣāvyatiriktatve'pyavacanīyamevāvacanīyasāmānyamicchasi
evaṃ tarhi viśeṣo viśeṣaḥ ityavacanīyaḥ, viśeṣāvyatiriktatvāt, avaktavyasāmānyavat . syānmatam—
siddhameva viśeṣāvācyatvamiti . etacca na, tvayā viśeṣasya ekatvādivācyatvenābhyupagamya pratiṣedhenāvaktavyatvapratipādanasya kṛtatvāt .
tasyāpi viśeṣasyāvācyatve vastunaścāvaktavyasāmānyasyāvācyatve'vaktavyasāmānyena viśeṣo
na vācyo viśeṣeṇa sāmānyamavācyam, tayoścāvacanīyayoḥ parasparamavacanīyatvam . tataḥ kim ?
tataścobhayato'pyavacanīyamavacanīyaṃ sadavacanīyaṃ sāmānyamiti dviḥpratiṣedhasya prakṛtyāpattervacanīyaṃ
prasaktam, tathā viśeṣo'pīti vacanīyatvameva syād dvayorapīti . evaṃ tāvad viśeṣāvyatiriktatvā-
davaktavyaṃ vaktavyameva ityuktam .
atha viśeṣavyatiriktamityādi . athā mā bhūvannamī doṣā iti vastuno viśeṣād vyatiriktatvamiṣyeteti . atrāpi pūrvaṃ praśnotthāne codyopakrame viśeṣavyatiriktakāraṇamāha --avaktavyatvāditi, yasmāt sāmānyaviśeṣaikatvādiviśeṣairvaktavyairavaktavyo'rtho bhinnalakṣaṇastasmādavaktavyatvādeva
svalakṣaṇād bhinnād vyatiriktaṃ viśeṣād vastvityupapattiḥ . iyameva bhāvaikatvobhayānyatvayoḥ pūrvavad
vyatiriktatve yojyopapattirasminnapi pakṣe .


vastu asat, aviśeṣatvāt, khapuṣpavat . viśeṣo'pyasan, vastuvyatiriktatvāt, khapuṣpavat .
tathā ca sāmānyaviśeṣaikatvānyatvādivikalpaprapañcanamākāśaromanthavat parikleśamātraphalamayathārthatvāt .
athāvaktavyaviśeṣavyatirekāvyatirekam, tathāpi dvirviśeṣāṃśavṛtterviśeṣapradhānāvaktavyopasarjanapakṣatā . tasyā api ca rūpaṃ nirūpyam--kimekatvaniṣedhe'nyatvam, anyatvaniṣedhe

nanvevaṃ tasya viśeṣavyatiriktatvād dvayī gatiḥ --atyantabhāvo vā'bhāvo vā, nānyāsti .
bhāvatve vaktavyataiva, abhāvatve'pi asat iti vaktavyataivetyavaktavyatvanivṛttirevamasmannyāyena
doṣaḥ .
kiñcānyat, tathā tvaduktavadapyavastutā, tena prakāreṇa tathā viśeṣyaṣavyatiriktatvanyāyena tvaduktenaiva tadavaktavyākhyaṃ vastu avastu syāt, kasmāt ? abhūtāvaktavyatvāt, bhāvaikatvāviśeṣadvāreṇa hyavaktavyatvamuktam, tadvyatiriktatve tasyābhūtāvaktavyatvam, abhūtāvaktavyatvācca khapuṣpavadavastviti . bhāvapakṣe'pi bhavatyeva bhavatīti bhāvasya vaktavyatvādabhūtāvaktavyatvam, tasmāt tvanmatenaiva
bhāvapakṣe'pi abhūtāvaktavyatvāt pradhānādivat tadavastviti .
kiñcānyat, yathā cetyādi . yathā ca tadavaktavyākhyaṃ vastu viśeṣād vyatiriktamiṣyate tathā
viśeṣo'pyavaktavyākhyād vastuno vyatiriktaḥ, vyatirekasya dviṣṭhatvāt . evaṃ casatitadevāsattvamanayorvastuviśeṣayoḥ prāptam . tvadiṣṭaṃ vastu asat, aviśeṣatvād viśeṣavyatiriktatvāt, khapuṣpavat . viśeṣo'pyasan, vastuvyatiriktatvāt, khapuṣpavat . no cet, khapuṣpaṃ syāt, viśeṣavyatiriktatvāt, vastuvat;
khapuṣpaṃ sat, vastuvyatiriktatvādvā, viśeṣavat .
tathā cetyādi . evaṃ tasya vastuno'sattvaṃ sāmānya-viśeṣayoḥ kimekatvamanyatvamavaktavyam
ityādi vikalpaprapañcanamākāśaromanthavat parikleśamātraphalamayathārthatvāditi ākāśakusumasaurabhādivicārāyathārthatvādivadayathārthatvamasya vicārasyoktavidhinā siddhamiti . evaṃ vyatirekapakṣe'pyavaktavyatvābhāvaḥ .
athāvaktavyaviśeṣavyatirekāvyatirekam . syānmatam--sāmānyaviśeṣaikatvānyatvādyavaktavyatvavad vyatirekāvyatirekatvābhyāmavaktavyaṃ vastvabhyupagacchāmi, ato'narthako vicārakleśo viśeṣeṇa
sahāvya'pyasya vyatirekāvyatirekatvābhyāmapyavaktavyatvādavaktavyau viśaṣavyatirekāvyatirekau
yasmiṃstad vastu avaktavyaviśeṣavyatirekāvyatirekamityeṣa me pakṣa iti .


ekatvam, tayorniṣedhe'nubhayatvam, anubhayatvaniṣedhe cobhayatvam ? pratiṣedhyavipakṣarūpamāśrayitavyam, atha nāśrīyate kim ? yadyāśrīyate niṣidhyamānapratipakṣarūpatā tataḥ sāṅkhyādivādagatānanyatvādidoṣopādānam . atha nāśrīyate tataḥ pratipakṣarūpānāśrayaṇe sarvavikalpānāmeka-

atrocyate --tathāpi dvirviśeṣāṃśavṛtterviśeṣapradhānāvaktavyopasarjanapakṣatā . viśeṣasya bhāvaviśeṣaikatvāderbhāva-viśeṣaikatvānyatvādyavaktavyadharmāṃśavṛttilābhavad vyatiriktāvyatiriktatvaviśeṣāvaktavyatvadharmāṃśavṛttilābhād viśeṣa evāvaktavyatvena viśeṣyatvād gaura-danturatvadvayaviśeṣaṇaviśeṣyadevadattavat pradhāno'vaktavyasya copasarjanatā ca syāt . tataśca viśeṣapradhānāvaktavyopasarjanapakṣateyamapratarkitopasthitā, aniṣṭā ca seti .
kiñcānyat, tasyā api ca rūpaṃ nirūpyam, kathaṃ nirūpyamiti cet, ucyate --kimekatvetyādi,
dvābhyāṃ nyāyābhyāmanyatareṇāvaśyaṃbhāvyatvād nirūpyam, tadyathā --ekatve niṣedhye'nyatvamāpatati, anyatve
niṣedhye caikatvam, tayorniṣedhe'nubhayatvam, anubhayatvaniṣedhe cobhayatvam . tasmāt pratiṣedhyavipakṣarūpamāśrayitavyam, tacca tasya viśeṣapradhānāvaktavyopasarjanasya dvirviśeṣāṃśavṛtterāśrīyate tvayā .
atha nāśrīyate kim ? iti pṛcchāmo gatidvayānativṛtteriti kimiti tattvayaiva nirūpayitum .
dvidhāpi ca doṣaḥ .
tatra tāvad yadyāśrīyate niṣidhyamānapratipakṣarūpatā tataḥ paryāyeṇa sāṅkhyādivādagatānanyatvādidoṣopādānam, yadā viśeṣānyatvaṃ niṣidhyate tadā sāṅkhyamatamekatvamupāttaṃ syāt . yadya
vayavaikatvaṃ niṣidhyate tadā  vaiśeṣikābhimatānyatvopādānam, ādigrahaṇāt puruṣakālādikāraṇavādopādānaṃ kāryamātrasamudāyavādopādānaṃ ca, tatra ye doṣāstvayaivāvaktavyavādinābhihitāsta
evāśeṣāstavāpatanti .
atha mā bhūvannamī doṣā iti nāśrīyate pratiṣedhyapratipakṣarūpaṃ tataḥ pratipakṣarūpānāśrayaṇe sarvavikalpānāmityādi yāvat kuta āyātā avaktavyatā ? pratiṣedhyapratipakṣarūpamanāśritya pratiṣiddhe'nyatamavikalpe nivartye tāvati kṛtārthaḥ san vikalpāntaramapi nivartayet, anenaiva krameṇa ekaikaṃ
nivartya sarvavikalpeṣu viśeṣaikatvādiṣu nivartiteṣu atyantamasat syāt, na sadvastu, tataśca kuta iyamavaktavyatā āyātā ? vikalpāntarapratiṣedhena hi vikalpāntarābhyupagame tadekāntanirākaraṇadvāreṇāvaktavyatvasyāgamanaṃ syāt, na hi sarvavikalpātītasya khapuṣpāderavaktavyatā syāt .


tvādīnāṃ nivṛttāvatyantamasat syād vastu, kuta āyātā avaktavyatā ? anavadhāraṇaparigrahāttu
syādvādaṃ vādaparameśvaraṃ śaraṇaṃ prapanno'si . tathāpi te'bhyupagamavirodhaḥ .
athaikāntābhyupagame doṣāt syādvādābhyupagame'bhyupagamavirodhādasadeva tadvastviti cet,
etadapyaśobhanaṃ viśeṣadvāraniṣedhānupapattestato'pyamuka'pyayukta ?bhāvaviśeṣaikānyatvādyavaktavyatvāt .
atha pratipādanamātram, nanūbhayalakṣaṇopapatteravaktavyataiva . evaṃ tarhi nanu pratipādanam
ityapyavacanīyam, atyantāsattvāt, khapuṣpavat, viśeṣavacanasya viśeṣāviśeṣādyekatvādyavaktavyatvāt pratipādyapratipādakayorapyekatvānyatvobhayatvānubhayatvādyavaktavyatvāt .

syānmatam--anavadhāritaikatvādiviśeṣaṃ sarvākāram ekamapi anyadapi avaktavyamapi ityādi
parigṛhyate tad vastu iti cet, evaṃ tarhi ? anavadhāraṇaparigrahāttvityādi . sarveṣāṃ vikalpānāmekatvādīnāmavadhāraṇamantareṇānumatyā parigrahād ekaṃ dravyamanantaparyāyam iti vastvabhyupagamyam--syādekaṃ
syānnānā syādubhayaṃ syādanubhayaṃ syādavaktavyamiti . tadapi syādvādaṃ vādaparameśvaraṃ śaraṇaṃ prapanno'sīti
na kiñcid vaktavyaḥ saṃvṛttaḥ, tathāpi vādaparameśvaraśaraṇagamanaṃ te'bhyupagamavirodhād manasvino vijigīṣutāṃ niruṇaddhi, tenāpi saha viruddhatvāt pūrvamiti .
athaikāntetyādi . atha matam--niṣedhyapratipakṣaikāntābhyupagame ta eva maduktā doṣāḥ, syādvādābhyupagame'bhyupagamavirodhaḥ, tadbhāvādekāntavādagatadoṣavidūrīkaraṇārthaṃ paryāyeṇa pratiṣiddhapratipakṣasadbhāvamanabhyupagamya asadeva tad vastviti cedetaducyeta tvayā . etadapyaśobhanam, viśeṣadvāraniṣedhānupapattestato'pyamukepyayukte ?tyādi, yadyatyantāsadeva tadvastu tasya khapuṣpavadatyantāsattvād bhāvaviśeṣaikatvānyatvamavaktavyam ityayuktam, viśeṣadharmāsattve viśeṣyatvābhāvāt, khapuṣpavat . evaṃ
pratyekamekatvānyatvābhyāṃ bhāva-viśeṣayoravaktavyatvamayuktamasattve . ubhayatvenāpyayuktam, sadāśrayatvāccobhayalakṣaṇatvasya ekatvānyatvayoḥ sattvāt, taddvāreṇa cānubhayatvasyātyantāsattvasyāpyavaktavyatā
sidhyatītyabhiprāyasya tvayaiva kṛtatvāt .
athocyeta--pratipādanamātram,upāyaḥ śikṣyamāṇānāṃ bālānāmupalāpanāḥ .atattve vartmani sthitvā tatastattvaṃ samīyate ॥ vākyapa॰ 2 . 240athocyeta--sarvasyāsyāvaktavyārthapratipādanavacanādadoṣaḥ . nanu yadyavacanīyaṃ kathaṃ
pratipādanam ? atha pratipādanaṃ kathamavacanīyam ?
athocyeta--avacanīyamityetadapyavacanīyameva, vastutvāt, tadarthavat . tat kiṃ kathañcidavacanīyaṃ sarvathā vā ? sarvathā vā cā vaktavyatve pratyakṣādivirodhāḥ .
iti viśeṣaikatvānyatvādi asadeva pratipādanārthaṃ kalpyate, gatiriyaṃ pratipādanasya grāmādipathopadeśe
digādipradarśanavat citrabhaktibinduvinyasanavaditi . ratra nanū bhayalakṣaṇopapatteḥ, pratiṣedhyapratipakṣāsattve hyekatvānyatvayoḥ sattvamitaretaraniṣedhārthāpattivihitamubhayalakṣaṇatvamāpadyeta, aniṣṭaṃ caitat .
tasmāt tatrāvācyavastuni tayoścaikatvānyatvayoḥ svarūpeṇāvaktavyataiveti .
atra brūmaḥ --evaṃ tarhi nanu pratipādanam ityapyavacanīyameva, yat tadekatvādipratipādanamasat kalpitamupāyatvābhimataṃ tat pratipādanam ityavacanīyam, atyantāsattvāt, khapuṣpavat . pratipādanam iti cocyate tvayā, pratipādanaṃ hi loke viśeṣavacanaṃ dṛṣṭaṃ yo gauraḥ sa devadattaḥ iti tadvaidharmyeṇa .
taccāsattvādviśeṣavacanaṃ pratipādanaṃ na yuktam .
kiñcānyat, viśeṣavacanasya viśeṣāviśeṣādyekatvādyavaktavyatvāt, vacanamapi kiṃ viśeṣo'viśeṣa eko'nya ubhayamanubhayamavaktavyam ? ityevamādivikalpeṣu avaktavyam . ato viśeṣavacanasyāpyavacanīyatvāt pratipādanaṃ pratipādanam ityavacanīyam .
kiñcānyat, pratipādyo yaḥ śabdo yaśca pratipādakastayorapyekatvānyatvobhayatvānubhayatvādi
avaktavyam, tasmādapi pratipādanam ityavacanoyam . tadavacanīyatve ca tatsattvamavaśyaṃbhāvi vaktavyavaditi .
athocyetetyādi . na pratipādyapratipādakabhedo'styavaktavyasya, nāpi kecid viśeṣāḥ pratipādakāḥ pratipādyāt sāmānyād bhidyante, kintu sarvasya saviśeṣaṇasaviśeṣyasyāsya vākyasaṅghātasyaikasyaivoktaprakāreṇāvaktavyārthapratipādanavacanādadoṣa iti .
atra brūmaḥ --nanu yadyavacanīyamityādi gatapratyāgatena virodhāpādanaṃ gatārtham .
athocyeta tvayā --avacanīyam ityetadapi vacanamavacanīyameva, aho punarahamavacanīyavādī
yat kiñcidavacanīyamapi pratipadye, yat kintu sahārthena pratipādya-pratipādakabhedarahitaṃ samastavṛttivacanametadapi nocyata eva vastutvāt, tadarthavaditi .
atredānīṃ cintyatāṃ paramaniścaye tvadīye--tat tāvat pratyakṣamucyamānaṃ śrūyamāṇaṃ vacanīyaṃ tasyāvacanīyatve dvayī gatiḥ --tat kiṃ kathañcidavacanīyaṃ sarvathā vā ? iti paryanuyujya dūṣaṇam --sarvathā

ityevaṃvidhamavastu sarvathāpyarūpatvāt sarveṇa vānena virodhāt khapuṣpavat, itaraḥ
pratyakṣarūpādivat . tasmānnāvaktavyaṃ vastu . nāpi nirvicāravaktavyam, ekāntavādaprasaṅgāt
tatra coktadoṣatvāt . na viśeṣaḥ, samudāyatvāt, rathādivat . na bhāvaḥ, tvayaiva pratiṣiddhatvāt . kuta etadekatvādyavaktavyatā ?
vece ?tyādi, ubhayathā ca sarvathā, yadi kenacit prakāreṇa yadi sarvathetyarthaḥ . tatra yadi kenacit
prakāreṇāvacanīyaṃ yathā sāmānyaviśeṣaikatvānyatvādivikalpānāmanyatamena tvayaiva uktvoktvā tasyāvaktavyatvapratipādanasya kṛtatvādekatvenānyatvenobhayatvenānubhayatvenānyataropasarjanapradhānatayā ca tathā tathā
vacanīyatvāt pratyakṣaṃ śrūyamāṇatvāt pratyakṣavirodhaḥ . svayamukteḥ svavacanavirodhaḥ . svayamabhyupagamādabhyupagamavirodhaḥ . bhinnavyavasthānalakṣaṇatvādinānumānena tathā tathā coktaprakāreṇānumānādanumānavirodhaḥ .
loke śāstreṣu ca vācya-vācakabhedaprasiddherloṃkāgamavirodhau . evaṃ tāvat kenacit prakāreṇāvaktavyatve
svavacanādivirodhāḥ . sarvathā'pyavaktavyatve tathaiva pratyakṣādivirodhā  sta eva, sarvathāpyavacanīyamiti vacanāt taddvāreṇa śeṣadoṣaprasañjanāt .
ityevaṃvidhamavastu . itiśabdo hetūpasaṃhārārthaḥ, etasmāt kāraṇādavaktavyākhyaṃ yadevaṃvidhaṃ
vikalpitaṃ tvayā vastviti tadavastu . kasmāt ? sarvathāpyarūpatvāt, sarvaiḥ prakāraiḥ sarvathā, yadi
sāmānyaviśeṣaikatvānyatvādivikalpairvācyamavācyamatha tairavyatireka-vyatirekādivikalpairvācyamavācyamatyantāsadeva vā sāmānya-viśeṣaśabdapratipādya-pratipādakādivikalpairvā vaktavyamavaktavyaṃ cetyādyuktavidhinā sarvathā vicāryamāṇasya rūpaṃ nāvatiṣṭhate tasmāt sarvathāpyarūpatvāt khapuṣpavadavastu tat .
kiñcānyat, sarveṇa vānena virodhāt avastu iti vartate, uktavidhinaiva sarveṇa svavacanādinā pramāṇenānena virudhyata eva, ato'pyavastu . khapuṣpavadeva iti sādharmyadṛṣṭāntaḥ . itaraḥ pratyakṣarūpādivaditi vaidharmyadṛṣṭānta ityarthaḥ, yasya rūpamasti tat sarveṇa na kenacid virudhyate, yathā pratyakṣaṃ
svasaṃvedyaṃ sarvavādinaṃ prati jñānasukhādi rūpādivat iti vijñānamātra-śūnyavādino muktvā'nyān prati
tasmānnāvaktavyaṃ vastu ityupasaṃhāraḥ .
nāpi nirvicāravaktavyam, ekāntavādaprasaṅgāt tatra coktadoṣatvāt,na dravyaṃ na
kāraṇaṃ na sāmānyam iti pūrvodgrāhitavikalpapratiṣedhena naikatvaṃ teṣāmeva yathā tvayaivāvaktavyavādinā
niṣiddham .
syānmatam--viśeṣastarhi ghaṭādirastu vastu . tadapi rathādivaditi na bhavati vastu, satyapi

kiṃ tarhi vastu ? rūpādaya eva samudāyinaḥ, ta eva hi bhavanti, yat tat tairbhūyate sa
bhāvaḥ . na sāmānyākhyaḥ, arūpāditvāt, khapuṣpavat .
ko hi sa pṛthivyādervinābhāvaḥ ? pṛthivī kā'śmādinā vinā ?... ... ...
ke'ṇavo rūpādibhyo vinā ? abhivacanamātramevaite . ātmā ca na nāmānyaḥ kaścidasti,
arūpāditvāt, khapuṣpavat . yathā cakreṣākṣoddhyādyaṅgasamūhe rathasaṃjñā, hastyādyaṅgasamūhe senāsaṃjñā, samudāyo vibhajyamāno'ṅgeṣu tiṣṭhati parato vā parato rūpādiṣveva tiṣṭhati, rūpādaya
viśeṣatve samudāyatvād rathādivat . na bhāvaḥ sāmānyākhyo viśeṣapratipakṣo'pi tatpratiṣedhārthāpattyā
prasakto'pi, tvayaiva pratiṣiddhatvāt . kuta etadekatvādyavaktavyatā ? bhāva-viśeṣayorevāsiddhau kutaḥ
punastadgataikatvānyatvādidharmadvārānugamyamavaktavyatvamiti .
kiṃ tarhi vastu ? iti cet, ucyate --rūpādaya eva samudāyinaḥ . samudāyo'sannapi paramārthato
yeṣāṃ saṃvṛtisannastīti samudāyinaḥ . ta eva hi bhavanti, na samudāyo nāma kaścidityavadhārayati .
yattattairbhūyate sa bhāvaḥ bhavanaṃ bhūtirbhāvasādhano bhāvaśabdaḥ, te hi tasyā bhavanakriyāyāḥ kartāraḥ
śabdārthasaṃvyavahāreṇa, yo'nyaiḥ parikalpyate samudāyaḥ kāraṇaṃ dravyamityādiḥ sa na bhāvaḥ sāmānyākhyaḥ
kaścidasti . kasmāt ? arūpāditvāt, samastā rūpādayo hetutvenocyante, rūpādyanyatamānātma-
katvādityarthaḥ . kimiva ? khapuṣpavat .
evaṃ sādhanena bhāvasya sāmānyasyābhāvaṃ pradarśya vastuto darśayati --ko hi sa pṛthivyādervinetyādi . pṛthivyudakāgnipavanākāśātmakāladigādisamudāyamātrarūpādipṛthagbhūtaḥ ko'sau bhāvaḥ ? tadvyatirekeṇa nāstītyarthaḥ . evaṃ pṛthivī kā'śmādinā vinetyādi yāvat ke'ṇavo rūpādibhyo vineti
gatārthaḥ . abhivacanamātramevaite, ābhimukhyārthavacanam, rūpādyadhigamārthamityarthaḥ . rūpa-rasa-gandha-sparśaśabdā rūpādayaḥ rūpa-vedanā-vijñāna-saṃskārā vā, tadvyatiriktamanyat pṛthivyādi tadabhivacanamātram, ata
āha--ātmā ca na nāmānyaḥ kaścidasti, arūpāditvāt, khapuṣpavat .
rūpādisamudāyamātrapratipādanāya dṛṣṭāntamāha --yathā cakreṣākṣetyādi . cakrādyaṅgasamūhe rathasaṃjñā,
hastyādyaṅgasamūhe senāsaṃjñā . yathā samudāyo vibhajyamāno'ṅgeṣu tiṣṭhati, tānyapyaṅgāni vibhajyamānāni
ātmāṃśeṣu, parato vā parata iti yāvat paramāṇuśo vibhajya rūpādiṣveva tiṣṭhati, pratyekamekaikamaṅgaṃ
paramāṇuparyantaṃ vibhajya suṣṭhu nibhālyamāno'pi ratho na dṛśyate tathā senā vanaṃ puruṣo'nyo vārtho na
dṛśyate'ṅgavyatiriktaḥ, kintu tatsamudāya ābhāsate, rūpādaya eva pratyavabhāsante samuditāstatheti .



eva pratyavabhāsante samuditāstathā . yadi so'ṅgeṣu sātmā syāt tata upalabdhidharmā
sannagrahaṇanimittānāmabhāve rūpādivadupalabhyeta vastutvāt .
rūpādivyatirikto'sti cet samudāyaḥ khapuṣpād bhavedarūpatvāt rūpādibhya iva .
athānarthāntaratāyā rūpādyasambhavibhāravahanādikāryaṃ rathādau dṛṣṭaṃ tat katham ? tat teṣveva
rūpādiṣu dṛṣṭam . nanvavivādasiddhamāvayoḥ--śibikāvāhakebhyo vyatiriktāt sahāyādṛte'pi

yadi so'ṅgeṣvityādi . sātmā sātmaka ātmāvātsāātmavān syād yadi ratho'nyo vā
rūpādyātmavyatiriktenātmanā tataḥ sa upalabdhidharmā sannagrahaṇanimittānāmatidūra-sannikarṣā-'bhibhavādyupalabdhipratibandhināmabhāve rūpādivadupalabhyate vastutvāt, na punarupalabhyate . tasmādasan rathādiḥ
samudāyaḥ .
tato'nyatve tvaniṣṭāpādanam --rūpādivyatirikto'sti cet samudāyo'tadātmako'nupalabhyamāno'pi khapuṣpād bhavedarūpatvādarūpādyātmakatvād rūpādibhya iva, na hyatadātmakasya
samudāyasyotpattau rūpādayo hetubhāvaṃ pratipadyante vyomakusumasya, tatra ghaṭādisamudāyasya rūpādayo hetavo
bhavanti khapuṣpādisamudāyo neti rūpādaya eva vā ghaṭādisamudāyasya hetavo na vyomakusumādītyatra ko
viśeṣahetuḥ ?
athānarthāntaratāyāmityādi yāvat katham ? syānmatam yadyanarthāntaraṃ rūpādibhyo rathādisamudāyaḥ,
rūpādiṣvadṛṣṭaṃ bhāravahanādi kāryaṃ tatrāsambhavi rathādau dṛṣṭaṃ loke, tat katham ? pratiniyatakāraṇasādhyatvāt kāryāṇām, tantu-paṭādivat . atra prayogaḥ --svato vyatiriktasahakārisambandhino rūpādayaḥ,
svāsambhavikāryadarśanāt, cakṣurādivat, yathā kṛṣṇasārādi cakṣurvyatiriktamindriyamupalabdhikāraṇaṃ
sahakāricakṣuṣā sambaddhamanumīyate cakṣuṣyasambhavad rūpajñānaṃ kāryaṃ dṛṣṭvā tathā rūpādyasambhavibhāravahanādikāryadarśanād rathādisamudāyānyatvamanumeyamiti .
atrocyate --kva tarhi tad dṛṣṭam ? tad bhāravāhanādi kāryaṃ teṣveva rūpādiṣu dṛṣṭam, ataḥ
svāsambhavitvaviśeṣaṇāsiddhiḥ . siddhatvamabhyupetyā'pi anaikāntikaṃ kāryadarśanam, taddarśayati --nanvavivādetyādi, āvayoravivādena śibikāvāhakebhyaścaturbhyo vyatiriktāt sahāyādṛte'pi śibikāvahanaṃ
dṛṣṭaṃ kāryam, ato'naikāntikaṃ tat .
tathā pratyekavastvityādi yāvadalātacakravaditi bhāravahanādikriyāyāḥ samudāyiṣveva sambhavaṃ
samudāye cāsambhavaṃ darśayituṃ samudāyapratiṣedhārthaṃ nyāyamāha . tena prakāreṇa tathā rūpādino vastunaḥ pratyekaṃ
vṛttistāmanatikrāmanta eva svāṃ vṛttimavatiṣṭhante rūpādayaḥ, svavṛttyatyāgavyavasthayaiva kriyāṃ bhāravahanādikāmārabhante teṣāmeva vastutvāt, anyathā vastuno viparyaye nirvivaraṃ deśabhedena sthitānāṃ rūpādīnāmeva

śibikāvahanaṃ dṛṣṭaṃ kāryam . tathā pratyekavastuvṛttimanatikrāmanta eva svāṃ vṛttimavatiṣṭhante
rūpādayaḥ teṣāmeva vastutvāt, anyathā samudāyākhyasyārthasya parikalpanāmātratvādanavasthitaikasvatattvādalātacakravat .
nanu ghaṭādāvavasthitaikarūpatve'pi sattvam, na, samudāyatvāt sādhyatvāt . rūparūpādisthitaikarūpatve'pi sattvamiti cet, na, rūpasāmānyasamudāyasādhyatvāt .
pratyekaṃ vṛttā rūpādivyaktirbhedarūpaiva avasthitaikarūpā . etanmātrasatyameva vastu .
tasya tvabhivacanamātraṃ samudāyavacanam . rathaḥ śabdavikalpato vastuviparītaḥ saṃvṛtisan
śabdārthamātrameva saṃsārānubandhavat . paramārthatastu paścāt pūrvaṃ cābhāvādaṅgeṣu nāsti rathaḥ .
vastutvāt tato'nyathā samudāyākhyasyārthasya parikalpanāmātratvādanavasthitaikasvatattvatvāt alātacakravat;
yathā alātasya bhrāmyataścakravadābhānaṃ bhrāntaparikalpanāmātraṃ nirvivaratvāt tathā rūpādīnāṃ nirvivarāṇāṃ
paramāṇvādivadābhānaṃ bhrāntaparikalpanāmātram, kimaṅga punaḥ savivara-savivaratara-savivaratamaghaṭa-paṭādinagarādi-pṛthivyāṃsavyaṃśasamudāyānām ? na hyeṣāṃ samudāyānāmekaṃ svaṃ tattvamavasthitaṃ rūpādivat
parasparaviviktamasti, ato'lātacakravadasanto rūpādiparatattvavyapadeśabhāktvāt . tasmādasataḥ samudāyasya
bhāravahanādikā kā kriyā ? iti .
āha --nanu ghaṭādāviti yāvat svatvasattvamiti anaikāntikatvodbhāvanam, avasthitaikasvarūpaṃ ghaṭādi sadbhāvāditi .
atrocyate --na, samudāyatvāt, nānaikāntikatvamasya hetoḥ, samudāyatvād ghaṭasya śakaṭādivadeva
sādhyatvād ghaṭasattvasyānaikāntikābhāsatetyarthaḥ .
rūparūpādisthitaikarūpatve'pi sattvamiti cet, śukla-nolādirūpeṣu rūpasāmānyaṃ saccānavasthitaikarūpaṃ ca dṛṣṭam, tasmādanaikāntikatvamiti cet, na, rūpasāmānyasamudāyasādhyatvāt, śuklādiviviktarūpavyatiriktasāmānyarūpasya samudāyākhyasya sattvāsiddheravastutvād vipakṣāsiddhernānaikāntikatā .
adhunā vastutattvaṃ nirūpayati --pratyekaṃ vṛttā rūpādivyaktirbhedarūpaiva na sāmānyam, sā ca
avasthitaikarūpā parasparaviviktekarūpetyetanmātrasatyameva vastu . tasya tu vastuno'bhivacanamātram,
ābhimukhyena pratipattinimittaṃ samudāyavacanaṃ ghaṭaḥ iti paṭo rathaḥ ityādi vā . ucyamāna eva sa
rathaḥ śabdavikalpito vastuviparītaḥ saṃvṛtisan śabdārthamātrameva parikalpanāmātrārthatvācchabdasya .
kimiva ? saṃsārānubandhavat, yathā saṃsārasyānubandhahetuḥ mātā me, pitā me, bhrātā, bhāryā, putraḥ

yathocyeta sat kāryam, tadyathā rūpādibhiḥ... ... ...
yadetat sannāma tato'nyadeva tu kāryam, tadatulyavikalpatvāt, rūpādikhapuṣpavat . iha
śabdādīnāṃ kāraṇānāmākāśādīnāṃ ca kāryāṇāmubhayeṣāmapi sattvaṃ kāryākāśasattvameva vā
ityetad vikalpadvayaṃ syāt, itarayorabhyupagatapratipakṣatvād vādābhāvāt . tadyadi tāvadu-
ityādiranupakāriṣvapyupakāribuddhyā vyavahāro'tattvaḥ premavāsanāvaśād bhavati tathā samudāyo'tattvavyavahāravāsanayā svarasāt kriyate, nātra kaścit paramārthaḥ .
kastarhi paramārthaḥ ? paramārthatastu paścāt pūrvaṃ cābhāvādaṅgeṣu prāk cakrākṣādisaṃyogād yathā
rathasyātmā nāsti cakrādivisaṃyogīkṛteṣu ca paścānnāsti tathā saṃyuktāvasthāyāmapyaṅgeṣu svātmarahitatvānnāsti ratha iti .
yathocyetetyādi . anenaiva nyāyena kiñcit kāryaṃ ghaṭapaṭādi buddhipūrvakaṃ puruṣeṇa kriyate svata
eva ca kāraṇāt kāryamutpadyata ityetad mṛṣetyetaduktaṃ bhavati . tat punaḥ kāryamutpadyate kāraṇāditi
yathānye manyante yathā tu yujyata iti pradarśanārthamāha tairyathocyate satkāryam --tadyathā rūpādibhirityādi,
śabdāditanmātrāṇyatra rūpādigrahaṇena gṛhītāni vācoyuktimātreṇa prakriyāvaśād bhinnatvāt . iyamākāśādīnāṃ bhūtānāṃ śabdādyekottarotkarṣeṇa sanniveśāt kāryatve prakriyā ाprāgarāntare vyākhyātatvānna
punarvyākhyāyate .
sādhanam --yadetat sannāma tato'nyadeva tu kāryaṃ sadvyatiriktasvabhāvam, satsvabhāvaṃ na
bhavatītyarthaḥ  kasmāt ? tadatulyavikalpatvāt, yasya yenātulyo vikalpastat tato'nyadeva, anyasvabhāvam, tadātma na bhavatītyarthaḥ  kimiva ? rūpādikhapuṣpavat, yathā rūpādayaḥ santaḥ khapuṣpamasat, tat
taistulyavikalpaṃ na bhavati tathā kāraṇaiḥ sadbhī rūpādibhiḥ kāryamākāśādi tulyavikalpaṃ na bhavati,
tasmāt khapuṣpavat satastato'nyasvabhāvamiti .
etasya sādhanasyāsiddhapakṣadharmaśaṅkānirākaraṇārthaṃ vyākhyānamārabdhukāmaḥ svayameva pṛcchati paroktyā
vyākhyāpayitum kathamatulyavikalpaḥ ? iti . caturṣu bhaṅgeṣu dvau bhaṅgāvupayojyāviti tāvevopanyasyati—
iha śabdādīnāmityādi . śabdādayaḥ kāraṇāni, viyadādayaḥ kāryāṇi, teṣāmubhayeṣāmapi sattvamityeko vikalpaḥ . dvitīyaḥ --kāryāṇyākāśādīnyeva santīti . na kāraṇasattva-kāryāsattvavikalpo
nobhayāsattvavikalpo vā . kasmāt ? uktābhyāmita yostayorabhyupagatasya satkāryavādasya pratipakṣatvād matpakṣatvamevāto vādābhāvādetau dvāvevopayojyau .


bhayasattvaṃ tataḥ sattvāviśeṣāt kāraṇānāṃ śabdādīnāṃ kāryāṇāṃ cākāśādīnāmaviśeṣe sati
yathā svarūpatattvā eva śabdādaya utpadyante tathākāśādayo'pi tatsvatattvā evotpadyeran
sattvāviśeṣād rūpādivat . tasmāt tadatulyavikalpatvāt sato'nyasvabhāvaṃ kāryam . atha
na rūpādiprādurbhāvavad bhūmyādiprādurbhāvaḥ tacca kāryaṃ sadeveti niścitaṃ tataḥ kāryameva sad
na rūpādi . rūpādi asat, sadvilakṣaṇatvāt, khapuṣpavat, svarūpatattvena bhūtatvāt sataḥ kāryād

tatrāpi --tad yadi tāvadubhayasattvaṃ prathamavikalpa iṣṭaḥ sattvāviśeṣāt kāraṇānāṃ śabdādīnāṃ
kāryāṇāṃ cākāśādīnāmaviśeṣaḥ, sati cāviśeṣe yathā svarūpatattvā eva śabda-sparśa-rūpa-rasagandhatattvā eva śabdādaya utpadyante'bhivyajyante vā tathākāśādayo'pi tatsvatattvā evotpadyeran
nonādhikasvabhāvāḥ . kasmāt ? sattvāviśeṣāt, rūpādivat . śabda-sparśādyekottaraparatattvotpattirmā
bhūt, iṣyate ca sā . tasmāt tadatulyavikalpatā siddhā, tatassato'nyasvabhāvaṃ kāryam ākāśādyasadityarthaḥ .
etatprasaṅgabhayādatha na bhūmyādyekottararūpādipararūpotkarṣāpakarṣavaiṣamyarahitaviviktasvarūparūpādiprādurbhāvavad bhūmyādiprādurbhāvo vailakṣaṇyādatulyavikalpatetīṣyate tacca kāryaṃ sadeva iti
niścitaṃ tataḥ kāryameva sadastu, na rūpādi, svapararūpāpaprādurbhāvavailakṣaṇyādanayorasataḥ sadvilakṣaṇatvāt rūpādyasat syāt, sadvilakṣaṇatvāt, khapuṣpavat . sadvilakṣaṇatvaṃ hetordarśayati --svarūpatattvena bhūtatvād rūpādeḥ pararūpatattvāvirbhāvinaḥ sataḥ kāryād vilakṣaṇatvāditi .
athaivamapītyādi . rūpādisvatattvaprādurbhāvavailakṣaṇye'pi rūpādi sat svatattvaprādubhārvātmakaṃ
ceṣyate tatastadvailakṣaṇyāt kāryamasat prāpnoti, asvatattvāvirbhāvātmakatvāt, ekottararūpādipararūpatattvotpattirasvatattvāvirbhāvaḥ . tacca sadvailakṣaṇyaṃ kasyeva ? ityata āha --alātacakravaditi, yathā ulmukaṃ bhrāmyamāṇaṃ kaṇamātrasvatattvatyāgena cakrābhāsamutpadyamānamasadevaṃ kāryamapīti .
atha mā bhūddoṣa iti sadeva kāryamiṣyate tataḥ sattve svata eva prādurbhavet kāryam, yathā rūpaṃ sad
rasarūpamanādāya prādurbhavati raso'pi rūparūpaṃ tathā sparśa-śabda-gandhāḥ paraspararūpam, kintu svenaiva rūpeṇāvirbhavanti tathākāśādikāryamapi svarūpeṇaivāvirbhavet, pararūpeṇa tu ekādyutkarṣeṇāvirbhavati itīṣṭamato'niṣṭastulyāvirbhāvaste prāptaḥ sattvāt, rūpādivat . ityevaṃ prādurbhāvavailakṣaṇyādatulyavikalpa-
tvamāpāditaṃ sadbhyo rūpādibhyaḥ kāryasya . tadanicchataḥ prādurbhāvāviśeṣaprasaṅgapayevasānakaṃ cakrakaṃ
tatraiva prasaṅge sthitaṃ sattvād rūpādivat ityutthāpya sattvād rūpādivat ityeva .


vilakṣaṇatvāt . athaivamapi rūpādi sat svatattvaprādurbhāvātmakaṃ ceṣyate tatastadvailakṣaṇyāt
kāryamasat, asvatattvāvirbhāvātmakatvāt, alātacakravat . atha sadeva kāryamiṣyate tataḥ
sattve svata evāvirbhavet, sattvāt, rūpādivat . sattvād rūpādivat... ... ...sattvād
rūpādivat . bhūmyādikāryāsattvaṃ sadvailakṣaṇyādasvarūpotpatteḥ... ... ...bhūmyādivat .
tasmādatulyavikalpatvāt sato'nyasvabhāvameva kāryam .
evaṃ tu anāvirbhāvyatvād na pratyakṣavyaktayaḥ pṛthivyādayaḥ pratiniyatacakṣurādyaviṣayatvāt khapuṣpavat . rūpādyeva tu yat kiñcit pratyakṣam, svata evāvirbhavitṛtvāt, itaravat .
pratyakṣatvādyavirodhāt tadeva bhavati .
athaivamubhayasattvaṃ tyaktvānyatarasattvaṃ kāryāsattvābhyupagamaparihāreṇa kāryameva saditi .
tatra kāryasamīpa evakāra ityanyatra sacchabdārthe tatpratiyogini niyamaḥ sattvaṃ kārya eva niyataṃ

punaridānīṃ bhūmyādiprādurbhāvatulyaṃ rūpādiprādurbhāvaṃ kāryāsattvabhayādicchatastathaiva bhūmyādikāryāsattvaṃ sadvailakṣaṇyādasvarūpotpatterutthāpya tatparyavasānameva cakrakaṃ tadviparyayeṇa yāvad bhūmyādivaditi
gamanīyam . tasmādatulyavikalpatvāt sato'nyasvabhāvameva kāryamityupasaṃhārārthaḥ .
kiñcānyat, evaṃ tvityādi . rūpādiṣu viṣayeṣu cakṣurādīnāṃ pratiniyataṃ grahaṇaṃ cakṣuṣā rūpameva,
jihvayā rasa meeva ityādi grahaṇaṃ vyaktiravirbhāvaḥ sa na syāt, cakṣurādyaviṣayatvāt, rūpādaya
eva hi pratisvaṃ niyatāścakṣurādīnāṃ viṣayāḥ, pṛthivyādayastu na prativiviktarūpādisvatattvā ityanāvirbhāvyāḥ, tasmādanāvirbhāvyatvād na pratyakṣavyaktayaḥ pṛthivyādayaḥ pratiniyatacakṣurādyaviṣayatvāt khapuṣpavat . ādigrahaṇādanumānādyaviṣayatāpīti rūpādisamudāyasyāvastutetthamuktā .
rūpādyeva tvityādi . yat kiñcit iti sāmānyavacanād viśeṣya pakṣīkriyate --rūpameva
pratyakṣam, svata evāvirbhavitṛtvāt, itaravaditi sāmānyavacanād rasavaditi viśeṣya dṛṣṭāntaḥ .
evaṃ śeṣāṇāmapi rasādīnāṃ viśeṣya pratyakṣatvamitaradṛṣṭāntasādhyatvādaviruddham . pratyakṣapūrvakatvādanumānatvādyavirodhaḥ . tasmāt pratyakṣatvādyavirodhāt tadeva bhavati rūpādyeva vastviti siddham .
athaivaṃ doṣavadityubhayasattvapakṣamuktadoṣabhayāt tyaktvā anyataraṃ sat kāraṇaṃ rūpādi kāryaṃ
vākāśādi itīṣyamāṇe kāryasadvādino me prātipakṣyeṇa kāryāsattvābhyupagame vādāvasānaṃ mā bhūditi
kāryāsattvābhyupagamaparihāreṇa kāraṇasattvapakṣaṃ tyaktvā kāryasattvapakṣamekamevāśrayestvaṃ tataḥ kāryameva
sat ityavadhāryamāṇaḥ pakṣaḥ syāt . tanmataṃ kaḥ punarvādī kāryameva sat, na kāraṇam iti pratipadyate


nānyat saditi . tataśca rūpādi na sat . rūpāderasattve kāryasya sattve viparītā saṃjñā
kriyate sato'saditi asataśca saditi . kāryasattvaṃ kharaviṣāṇādīnāṃ saditi nāmavad
nāmamātrameva . kāryāsattvanivṛttyekāntatyāgāccābhyupagamavirodhavat svavacanādivirodhāḥ—
yadi kāryaṃ kathaṃ sat ? atha sat kathaṃ kāryam ? kāraṇe kāryasattvanyāyāttu sa evobhayasattvavādaḥ, tatra coktā doṣāḥ . sadevakāre tu sadanavadhṛteḥ pūrvadoṣa eva .
yasya siddhānte rūpādayo na syurākāśādaya eva syuḥ ? iti, atrocyate--tasyaiva ubhayasadvādinaḥ
sāṅkhyasya kāraṇe kāryasattvasiddhāntād bhavedayaṃ pakṣaḥ, kāraṇāvinābhāvitvāt kāryasya kāryābhyupagame'bhyupagatameva kāraṇam, kintu na niyamyate kāraṇamasadeva sadeva vā iti, yadi syādastu ko vārayati ?
kāryaṃ tu sattvena niyamyate . tatrāpi ca dvayī gatiḥ--kāryameva sat sadeva kāryamiti vā, tatra
kāryameva sat iti kāryasamīpe evakāraḥ kriyate yata evakārastato'nyatrāvadhāraṇam
  iti kāryaṃ sadeva ityavadhāryamāṇe kāryasya sattvena niyamāt sattvasya kāryeṇāniyamāt kāraṇe'pi sattvamiti pūrvavicāritobhayasattvapakṣa eva āpatatītyavadhāraṇavaiphalyaṃ syāt,
taccāniṣṭam, tasmādevakāraprayatnasāphalyāt kāryaśabdārthādanyatra sacchabdārthe tatpratiyogini
niyamaḥ-- kāryameva saditi . taddarśayati --sattvaṃ kārya eva niyataṃ nānyat saditi . tataḥ kim ?
tataśca rūpādi na saditi te prasaktam . tasya rūpādeḥ pratyakṣamupalabhyamānasyāsattve kāryasyāsataḥ
pratyakṣādyanupalabhyasya sattve viparītā svamanīṣikayā saṃjñā kriyate sato'saditi asataśca
saditi saṅgītyāgnimaṅgalanāmavat paścimāpaścimatvavat . yadapi ca kāryasattvaṃ kharaviṣāṇādīnāṃ
sat iti nāmeti nāmavad nāmamātrameva nārtha iti .
kiñca, kāryāsattvanivṛttyekāntatyāgācca abhyupagatasya ekāntena sat kāryam ityasya ca
tyāgaḥ, na hi kāryamasadapi kenacit prakāreṇeṣyate tvayeti abhyupagamavirodhavat svavacanādivirodhāḥ . yadi kāryaṃ kathaṃ sat ? kriyata iti hi kāryam . atha sat kathaṃ kāryamiti svavacanavirodhaḥ . loke kāryāsattvaṃ matvā tatsiddhyarthaprayatnadarśanād rūḍherlokavirodhaḥ . kumbhakārādivetanadānādanumānavirodhaḥ . tathā darśanāt pratyakṣavirodha iti .
kiñcānyat, kāraṇe kāryasattvanyāyāttu sa evobhayasattvavādaḥ, kāraṇāvinābhāvitvāt
kāryasya kāryasattvāt kāraṇasattvamapīti prāguktādeva nyāyādubhayasattvavādo'vaśyambhāvī, tatra coktā

yathā ca pṛthivyādyevamātmāpi
rāśivat sārthavat... ... ....... ... ...॥
nanu śuddhaśabdaprayogādeva sa san . na, śabdāntaravācyatvādevānanyatvāt, tadyathā--
nṛrathāśvadvipavatī... ... ....... ... ...॥
narādipṛthakpravṛttestatra syādasattvam, na tvātmani . etadapi na, ananyatra pravṛtterapi
samudāyibhyaḥ samudāyasyānarthāntaratvāt, tadyathā--yathā ca śikharādibhyaḥ... ... ....
doṣāḥ atulyavikalpatvāt sato'nyadeva tu kāryam ityādi upakramya cakrakadvaye, tayeva cāvasthitā
iti . evaṃ tāvat kāryameva sat ityavadhāraṇe doṣāḥ .
atha mā bhūvannamī doṣā iti sadeva kāryam ityavadhāryate yata evakārastato'nyatrāvadhāraṇam
iti sattvena kāryaṃ niyataṃ sattvaṃ tvaniyataṃ kāraṇasyāpi sattvābhyupagamāt sadanavadhṛteḥ pūrvadoṣa eva
ubhayasattvavādadoṣa eveti .
yathā ca pṛthivyādi evamātmā'pi, yathā pṛthivī-ghaṭādīni rūpādibhyo'nyāni na santi
tathā rūpa-vedanā-vijñāna-saṃjñā-saṃskārebhyaḥ skandhebhyo'nya ātmā nāsti, kiṃ tarhi ? saṃvṛtyā tatsamudāye
prajñāpyate tatsantāne vā, yathā rāśivat sārthavadityādi dṛṣṭāntāḥ samudāyāsattvapratipādanārthā
rūpādimātravastutvapratipādanāḥ . dṛṣṭāntabāhulyaṃ cetasi bhāvanotpādanārthaṃ dṛḍhīkaraṇārthaṃ ca tadarthasya .
atrāha --nanu śuddhaśabdaprayogādeva sa san ātmā iti śuddhapadena śabdāntareṇocyamānatvād
rūpādivadeva tebhyo'nya iti . etacca, na, śabdāntaravācyatvādevānanyatvāt, tadyathā--nṛ-rathā-'śvadvipavatītyādi .
śabdāntaravācyatvānaikāntikodbhāvanārthaṃ tadvaidharmyāpādanārthamāha punarapi --narādipṛthagkpravṛttestatra syādasattvaṃ tatrāna tvātmani, narā'śvādīnāṃ pṛthagk samūhāt pravṛttidarśanāt tatsamūhādanyatrādarśanāt senāyāḥ syādasattvam, ātmanastu mā bhūnnāmarūpāpṛthagbhāvāt tadātmatvācca . tatrocyate—
etadapi nottaram, ananyatra pravṛtterapi samudāyibhyaḥ samudāyasyānarthāntaratvāt . tadyathā—
yathā ca śikharādibhya ityādi .


tatrāpi śikharādivibhāgādeva na syāditi cet, na, buddhivibhāge'pyananyatvāt
pānakavat, tadyathā--maricakṣoda... ... ...yuktito miśriteṣu pānakam... ... ...
sukhito duḥkhitaḥ... ... .... mādhurya... ... ...tathaiva puruṣa... ... ....
audāsīnyācca tattveṣu ahaṃmānākuśalasaṃskārānuśayād ātmāsti ityahaṃkāraḥ
pravartate . tato na pañcaskandhavyatiriktaḥ puruṣaḥ .

tatrāpi śikharādivibhāgādeva na syāditi cet, syānmatam--buddhyā vibhajyamānāḥ śikharādayaḥ pṛthagupalabhyante pṛthakchikharī, na tadvad rūpādibhya ātmeti . tadapi na, buddhivibhāge'pyananyatvāt pānakavat . tadyathā--maricakṣodetyādi yāvat pānakamiti dṛṣṭāntavarṇanam .
dārṣṭāntikavarṇanaṃ tu sa samprayuktavijñānādidharmavyatiriktātmābhāvasādharmyāt tadyathā --sukhito duḥkhita
ityādi . mādhuryetyādi pānakāṅgadravyaguṇavicāro'rthāntarasādhanāya nālamiti dṛṣṭāntaḥ, dārṣṭāntikaḥ
tatheva puruṣetyādi . tṛṣṇācchedādiprayojanasiddhiryathā tadatiriktārthābhāve'pi tathā karmaphalasambandhādisaṃvyavahāraprayojanasiddhiḥ pañcasu rūpādiṣu skandheṣveva, atastadatiriktātmaparikalpanāvaiyarthyamiti .
kutaḥ punarātmagrāhaḥ pravartate ? ityatrocyate --audāsīnyāccātattveṣvīṣvityādi .
tattvavicāraṃ pratyaudāsīnyāt pañcaskandhatattvaviparītātmaparikalpanayā viparyayajñānībhūtatvāccittasya
mānā-'timānādisaptamānāntargatāhaṃmānākuśalasaṃskārānuśayāt ahaṃmānākhyākuśaladharmanikṣiptavāsanāparipākāt ātmā'sti ityahaṅkāraḥ pravartate, tato na pañcaskandhavyatiriktaḥ puruṣa iti .


eṣa ca rūpāditattvasya vastuvyavasthāgativinirmukterghaṭādisamudāyavastvantarasaṃkrāntiḥ
syāt, sā cobhayāvastutvāpādanāya iti pratipatteḥ samabhirūḍhaḥ yasya śatasaṃkhyasyāpīdameva
lakṣaṇam .
vatthūṇaṃ saṃkamaṇaṃ hoti avatthū ṇaye samabhirūḍhe . āva. ni. 757
iti . tatrāyaṃ tasya guṇasamabhirūḍho nāma prabheda eva . ayaṃ ca niyamavidhiḥ . asya cotpattivigati-sthitibhirapi naiva sambadhyate vastu utpātāditrayasaṅkrānterapyabhāvāt tadubhaya-

evaṃ vastuto'sya nayasya darśanaṃ pradarśitam . adhunā katamanayavikalpo'yam ? ityetanniścayārthamāha—
eṣa ca rūpāditattvasyetyādi . eṣa nayo rūpādimātrameva vastu, tacca vastvantaraṃ samudāyākhyaṃ na saṅkrāmati itīcchati, ato ghaṭādisamudāyavastvantarasaṅkrānterayathārthatvadoṣād vastuvyavasthāyā yā gatistāṃ
vimuñcet, ato vastuvyavasthāgativinirmukterghaṭādisamudāyavastvantarasaṅkrāntiḥ syāt, sā
cobhayāvastutvāpādanāya, rūpādayastatsamudāyaścāvastunī syātām, rūpādayaḥ samudāyarūpāpatteḥ
svarūpe'navasthitatvādavastu, samudāyo rūpādirūpavat svarūpeṇa tasyāvyavasthitatvādavastviti ubhayāvastutvamāpādayet sā vastvantarasaṅkrāntiritītthaṃ pratipatteḥ samabhirūḍha evaṃ matvā ekībhāvenābhimukhyena eka eva rūpādirartha eva iti yā yā saṃjñā tāṃ tāṃ samabhirūḍhaḥ yasya śatasaṅkhyasyāpīdameva
lakṣaṇam ekkekko ya satavidho āva॰ ni॰ 759 tti śatasaṅkhyaṃ saprabhedamevambhūtaṃ vyāpnotyetad lakṣaṇam . tatsākṣīkṣibhūtaṃ tatsaṃvādi niryuktilakṣaṇamāha--

vatthūṇaṃ saṃkamaṇaṃ hoti avatthū ṇaye samabhirūḍhe āva॰ ni॰ 757 iti .

tatrāyamityādi . tatraitallakṣaṇaṃṇe vatthūto saṃkamaṇaṃ hoti avatthū ṇaye samabhirūḍhe
āva॰ ni॰ 757 tti tasya śatabhedasya saptanayaśatāranayacakre samabhirūḍhe śatadhā bhinne katamaḥ samabhirūḍho'yam ? iti mṛgyamāṇe guṇasamabhirūḍho nāmāyaṃ paryāyasamabhirūḍhādanyastatprabheda eva pravakṣyamāṇaḥ . ayaṃ ca niyamavidhiḥ, asyaiva guṇasamabhirūḍhasya punarime bhedāḥ--vidhiḥ 1 vidhividhiḥ 2

mabhūtaṃ rūpādi ca bhūtam, tayorvastvantarasaṃkrānternanūbhayaṃ vyāhanyate . sthitirapi ca bhāvanātmikā bhavantyeva bhavatītyato bhavanavyāpterbhavanaṃ sarvatra saṃkrāmati vastvantaramiti na
vastutaiva sthiterapi .
atha tathā tathā bhāva eva bhavatīti tasyaivaikasyābhivyāptiḥ, tanna, prativastu tathā
bhavanasya bhūtatvād nanvabhavanenāpi vyāptirastyevaivamiti bhāvābhāvayoḥ saṃkrānteravastutā .
tasmāt sthityutpattivigatinirapekṣarūpādimātrarūpatāyāṃ sarvasiddhiḥ . mūḍhasamabhirūḍhasya
darśanena tūtpādavyayayoga eva rūpādīnām .
vidhyubhayam 3 vidhiniyamaḥ 4 ubhayam 5 ubhayavidhiḥ 6 ubhayobhayam 7 ubhayaniyamaḥ 8 niyamaḥ 9
niyamavidhiḥ 10 niyamobhayam 11 niyamaniyamaḥ 12 iti dvādaśadhā bhinnasya śatabhedasamabhirūḍhaikadeśasyāyaṃ niyamavidhirnāma bheda iti .
kiñcānyat, yathā cāyaṃ ghaṭādivastvantarasaṅkrāntiṃ necchati rūpādīnāṃ tathāsya cotpattivigati-sthitibhirapi naiva sambadhyate nayasya, utpātāditrayasaṅkrānterapyabhāvāt .
yadyutpattyādivastvantarasaṅkrāntiḥ syāt kuto'sya samabhirūḍhatā syāt ? iti . katham ? iti darśayati—
utpatti-vigatyostāvat prāgabhāva-pradhvaṃsābhāvātmakatvāt, utpattiḥ prāgabhāvaḥ, vināśaḥ
pradhvaṃsābhāvaḥ, tadubhayamabhūtam, rūpādi ca bhūtam, tayorbhūtābhūtayorvastvantarasaṅkrānternanūbhayaṃ vyāhanyate,
bhūtaṃ cet kathamabhūtam ? athābhūtaṃ kathaṃ bhūtaṃ rūpādi vastu ? iti .
utpatti-vināśānāśritā sthitirbhūtatvād na vyāhanyate rūpādineti cet, ucyate--satyaṃ bhūtā,
sthitirapi ca bhavanātmikā bhavantyeva bhavatītyato bhavanavyāpteḥ sarvaprakāraiḥ sarvaṃ bhavati ghaṭo'pi
rūpamapi raso'pi ityādi bhavanaṃ sarvatra saṅkrāmati vastvantaramiti na vastutaiva sthiterapīti .
atha tathā tathetyādi . atha manyase tena tena prakāreṇa ghaṭarūpa-rasādinā bhāva eva bhavatīti
tasyaivaikasyābhivyāptirna vastvantarasaṅkrāntiriti . tanna, kasmāt ? prativastu tathā bhavanasya bhūtatvāt, rūpasya rasādyātmanā rasasya rūpādyātmanā gandhasyāpi śeṣātmanā parasparavyāvṛttātmanā
sarvasya vastyuvastunaḥ pratyupahatatvāt nanvabhavanenāpi vyāptirastyevaivamiti bhāvamabhāvaḥ
saṅkrāmati abhāvaṃ vā bhāva iti mahatī saṅkrāntiḥ, tasyā eva hetoravastutā .


evaṃ hi niyamo bhavati . yadi vastu, tathā'vidyamānatvāt sāmānyādayaḥ samudayaśca
tyājyāḥ, viśeṣā eva parigrāhyāḥ, tato'dhikataramasat, tasya vikṣepeṇa vidhirucyate .
ityeṣa niyamasya vidhiranantarātītanayapratikṣepeṇa tayā vā vicāraprasiddhotsargavidhivṛttātmātmīyāpavādaniyamakriyayā .
śabdārthastu paryavo'nekatā guṇaḥ, paryāyaḥ paryavo vā, sa evāstītyasya matiḥ paryavāstikaḥ .
pṛthak padāni vākyārthaḥ .

tasmāt sthityutpattivigatinirapekṣā rūpādayaḥ, tanmātrarūpaṃ tanmātratattvaṃ cedam, tadbhāvastanmātrarūpatā, tasyāṃ ca sthityutpatti-vigatinirapekṣarūpādimātrarūpatāyāṃ sarvasiddhiḥ, sarvaṃ
sidhyati nātra kaścid doṣaḥ .
anyasya śatabhedasamabhirūḍhamadhyapatitasya mūḍhasamabhirūḍhasya darśanena tūtpāda-vyayayoga eva
rūpādīnāmiti, so'pyasti kaścidāmūḍhaḥ kiṃ tena ? ityayaṃ tannecchati āmūḍhatvāt tasya .
evaṃ cāyaṃ guṇasamabhirūḍhaniyamavidhiruktaḥ, atrāpyavaktavyalakṣaṇasyāpyanantarasya niyamasya
vidhestadbhāvanārthamāha --evaṃ hi niyamo bhavatītyādi . katham ? yadi vastu, tena prakāreṇāvidyamānatvāt sāmānyādayaḥ samudayāśca tyājyāḥ, kintu viśeṣā eva rūpādayo deśabhinnāḥ pratyakṣādipramāṇagocaratvāt parigrāhyā ityuktaṃ tato'dhikataramasat, tasyāsato vikṣepeṇa vidhirucyate, yadi vastu
tato'syaivaṃ niyamo yujyata ityeṣa niyamasya vidhiranantarātītanayapratikṣepeṇa pūrvatarātītavicāraprasiddhapuruṣādivādotsargavidhivṛttānāṃ tadanantarātītānāṃ ca vidhyubhayādivṛttānāmātmātmīyānāmapavādena
niyamaḥ kriyate vidhīyate itthaṃ tayā vā vicāraprasiddhotsargavidhivṛttātmātmīyāpavādaniyamakriyayeti vyākhyāto nayaḥ .
śabdārthastu paryava iti parigamanam, taccānekatā guṇaḥ gaṇa guṇa saṅkhyāne  ,
rūpādayaḥ parasparaviśiṣṭā guṇāḥ samyak khyānāt, sa ca guṇaḥ paryāyaḥ parito gamanāt paryavo vā
pūrvavat . sa evāstītyādivyākhyā gatārthā .
pṛthak padāni vākyārthaḥ, svena svenārthena yuktāni devadatta gāmabhyāja śuklām ityatra
devadattādipadānyeva vākyam, teṣāmevārtho vyākhyātārthaḥ, uktarūpāt samudāyāsattvāt .


asyopanibandhanaṃ yato nirgamastadyathā--kativihe ṇaṃ bhaṃte bhāvaparamāṇū paṇṇatte ? goyamā !
catuvvihe, taṃ jahā--vaṇṇavaṃte rasavaṃte gaṃdhavaṃte phāsavaṃte bhaga॰ 20 . 5 . 670 iti . varṇavanta ityādinirdeśe
ta eva varṇādayaḥ parasparavantaḥ . matupiha saṃsaṅge .
iti daśamo bhaṅgo niyamavidhinayaḥ .

asya nayasyopanibandhanamārṣamucyate yato nirgamastadyathā--kativihe ṇaṃ bhaṃte bhāvaparamāṇū
paṇṇatte iti praśne vyākaraṇaṃ goyamā ! catuvvihe, taṃjahā--vaṇṇavaṃte rasavaṃte gaṃdhavaṃte phāsavaṃte
iti . varṇavanta ityādi, bhāve varṇādāveva pṛṣṭe tadvanto'nye ke'rthā vyākṛtāḥ ? iti cet, ucyate, na
kecit, kintu ta eva varṇādayaḥ parasparavantaḥ, rasa-gandha-sparśā varṇavantaḥ, varṇastadvān, rasavarjā
rasavantaḥ, gandhavarjā gandhavantaḥ, sparśavarjāḥ sparśavanta iti matupā nirdiṣṭāḥ, yasmād matupiha saṃsaṅge,
parasparasaṃsaktā eva varṇādaya iti .

bhūmima-nindā-praśaṃsāsu nityayoge'tiśāyane .
saṃsaṅge'sti viva'stivivakṣāyāṃ bhavanti matupādayaḥ ॥ pā॰ ma॰ bhā॰ 5 . 2 . 94



tadyathā--bhūmani gomān yavamān . nindāyāṃ kakudāvartī vyādāya hāsī . praśaṃsāyāṃ rūpavān śīlavān .
nityayoge kṣīriṇo vṛkṣāḥ kaṇṭakino vṛkṣāḥ . atiśāyane krodhī mānī . saṃsaṅge daṇḍī chatrī .
astitvamātre yavamatībhiḥ prokṣatīti . tatrāyam varṇavantaḥ ityādinirdeśe matuppratyayaḥ saṃsaṅge'sminnayadarśane . syādvādadarśane tu dravyaparamāṇvapekṣo vā, yathā--

davvaṃ pajjavaviyutaṃ davvavijuttā ya pajjavā ṇatthi .
uppāda-ṭṭhiti-bhaṃgā haṃdi daviyalakkhaṇaṃ eyaṃ ॥ sammati॰ 1 . 12


iti paramārtho jinamate . kintu pratyekanayavyākhyānād bhāvamātraṃ tvanena gṛhītam .
iti daśamo bhaṅgo niyamavidhinayaḥ samāptaḥ ॥




oँ arhaँ


sadgurubhyo namaḥ

athaikādaśo niyamobhayāraḥ .

idamaśakyaṃ śrotumapi yad yattad rūpādibhavanameva bhāva iti vyavasthāpya vastusaṃkrāntipratiṣedhi notpayattbhāvanotpattyabhāva iti vacanam . avaśyaṃ hi taiḥ kenāpi prakāreṇa bhavitavyaṃ bhāvarūpeṇābhāvarūpeṇa vā . tatra cātyantabhavanena yad bhavanaṃ tad vyāvartitam, ata utpādavināśenaivaiṣāṃ
bhavanamavyāvartitam, tadvyāvartane'bhāvatā teṣām . nanu tairyat tad bhūyate sa eva bhāva iti
bhavataivoktam .
nanu tairbhūyate'nutpāditvenaiva . na tarhi tairbhūyate'nutpādavināśitvāt khapuṣpavat vaidharmyeṇa
pṛthivī-śivaka-stūpakādivat, akālatve'kālatvāt . utpādādyanabhyupagamādakālatvam .

nayacakrasamyagdarśanādhikāre pratyekanayasvarūpaparijñānapūrvakatvānnayacakrajñānasya anantaranayadarśane
cāparitoṣāduttarotthānamiti sa eva sambandhaḥ, pūrvasya dūṣaṇaṃ svamataprakriyā ca sahocyate niyamobhayanaye'sminnityata āha --idamaśakyam ityādi . idaṃ śrotumapyaśakyaṃ kuto vaktuṃ svavacanādivirodhāt ?
katamadaśakyam ? yad yattadityādi, yad yasmādityarthaḥ, yattaditi vacanamabhisambadhyate rūpādibhavanameva bhāva iti svamataṃ vyavasthāpya vastusaṅkrāntipratiṣedhi notpattyabhāva iti .
kathaṃ punaretadaśakyam ? ityata āha --avaśyaṃ hītyādi . tairavaśyaṃ hi rūpādibhiḥ kenāpi prakāreṇa
bhavitavyaṃ bhāvarūpeṇābhāvarūpeṇa vā ata eva tvadvacanāt hiśabdasya vacanahetvarthatvāt . tadavadhārayitumāha --tatra cetyādi, tayośca bhāvābhāvayoratyantabhavanena yad bhavanaṃ tad vyāvartitaṃ dravyārthikamatameṣu
paryavāstikanayeṣu, ato bhavanavyāvartanād bhāvarūpeṇa bhavanābhāvāta pariśaṣādutpādavināśenaivaiṣāṃ
rūpādīnāṃ bhavanamavyāvarttaṃ rtitam . kiṃ kāraṇam ? yasmāt tadvyāvartane'bhāvatā teṣāṃ rūpādīnāmutpāda-vināśarūpeṇāpi bhavane vyāvartite khapuṣpavadabhāvatā syāt, taddhi kenacidrūpeṇābhavanādatyantāsat,
tathā mā bhūdityutpāda-vināśarūpaṃ bhavanamiṣṭaṃ tvayāpīti taddarśyate --nanu tairyattad bhūyate sa eva bhāva
iti bhavataivoktaṃ janmabhaṅgabhavanābhyupagamāt .
itara āha --nanu tairbhūyate'nutpāditvenaiveti mayoktatvādayuktamiti . atrocyate --na tarhi
tairbhūyate,  anutpādavināśitvāt, khapuṣpavat, vaidharmyeṇa pṛthivī-śivaka-stūpakādivadutpāda

utpādavināśāveva hi vastūnāṃ bhavanasya bījam, rūpādaya iva tantvādibhavanabījam, tadabhāve
tadabhāvāt tadbhāve tadbhāvāt . itarathā hi anutpādavināśatvādaparyāyatvād nirmūlatvānna
syād vastu vandhyāputravat .
api ca pratipakṣavinirmuktamevānityatvaṃ vastunaḥ . tāni kṣaṇikānītyavadhāryatām .
yo hi bhāva utpannaḥ sa naṃṣṭā ced nāśavighnaḥ kaḥ ? yadi hi utpannaḥ san bhāvo
vināśarūpabhavanātmakatvāt . itaśca na bhūyate  akālatve'kālatvāt, tāveva sādharmya-vaidharmyadṛṣṭāntau,
nāsya kālo'stītyakālaḥ, akālatve sati akālatvāt, kālasyākālatvāt kālavat sattvāśaṅkā syāt,
mā bhūditi akālatve sati akālatvāt iti viśeṣyate . tvaduktivadutpādādyanabhyupagamādakālatvam,
ādigrahaṇād vināśānabhyupagamāt .
kasmāt ? utpādetyādi . yasmādutpāda-vināśāveva vastūnāṃ rūpādīnāṃ bhavanasya bījam .
hiśabdo hetvarthe, utpāda-vināśadharmavastubhavanam, tadbījatvāt . kimiva ? rūpādaya iva tantvādibhavanabījaṃ tadabhāve tadabhāvāt tadbhāve tadbhāvāt, rūpādisamudāyo hi tantu-paṭādayastadabhāve
na santi tadbījatvāt tadbhāva eva ca bhavanti evaṃ vastvapi utpāda-vināśabījatvāt tadātmabhavanakamiti .
evamanabhyupagame doṣaḥ --itarathā hītyādi yāvad vandhyāputravaditi . anutpādavināśatvādaparyāyam, aparyāyatvānnirmūlam, nirmūlatvānna syāditi krameṇa hetuhetumadbhāvena gatārtham . pratyekaṃ
vaite hetavaḥ . tasmādutpāda-vināśātmanā vastunā bhavitavyamanityeneti .
api cetyādi . nānityasāmānyamātreṇa santuṣyāmaḥ kālāntarāvasthāyināṃ pṛthivyudakarūpādīnāmutpāda-vināśadarśanānumitenānityavastupratipakṣanityasaṃsparśasambandhinā, kālāntarāvasthānasyāpi anityapratipakṣatvāt, kiṃ tarhi ? pratipakṣavinirmuktamevānityatvaṃ vastunaḥ . tāni rūpādīni kṣaṇikānītyavadhāryatām, kṣaṇo'syāstīti kṣaṇikaḥ, paramaniruddhaḥ kālaḥ kṣaṇaḥ, sa evāsyāsti na dvitīyādisamayāntarāvasthāyīnīti niścīyatām .
nyāyo'pyatra --yo hi bhāva utpannaḥ sa naṃṣṭā cennāśavighnaḥ kaḥ ? . tadvyākhyā --yadi
hītyādi . utpatti-vināśāvanantarasādhitau, sa utpannaḥ san bhāvo vināśasvabhāvaścet tasya vināśa

vināśasvabhāvaḥ tasya ko vināśapratibandhī vighno yenāvatiṣṭheta hrasiṣṭhamapi kālaṃ saḥ ?
na cennaiva vinaṃkṣyati . atha punarevaṃ neṣyate kadācidapi sa naiva vinaṃkṣyati pūrvavat . asti
vighnaḥ--vināśahetvasānnidhyam . kaḥ kasya vināśahetuḥ ? yathā ghaṭasyāśmādyabhighāto
vināśahetuḥ, agnisaṃyogaḥ pārthivarūpādīnāmapāṃ ca vināśahetuḥ .
sādhyaṃ vināśahetutvaṃ tvayā, mayā svayameveti . tatra viśeṣaheturvācyaḥ .
tasmin sati paścādagrahaṇād ghaṭādivināśe sa sa hetuḥ .
tulyaṃ svayaṃ vināśe'pi tathānutpattito'grahaḥ . yathāsaṃkhyanirdeśā hi svayameva pārthivaghaṭarūpādayo ghaṭākāreṇotpadyamānā ghaṭa ityākhyāṃ labhante, te punaḥ vinaṣṭā utpattereva
dharmaṇaḥ sataḥ ko vināśapratibandhī vighnaḥ yenāvatiṣṭheta hrasiṣṭhamapi kālaṃ saḥ, utpannamātra eva vināśaṃ
nānubhavet, anantarāsattve sati tatsva bhāvatvād vināśakṣaṇavat ?
na cennaiva vinaṅkṣyati, asya bhāṣyaṃ yāvat pūrvavadityaniṣṭāpādanasādhanamevamanicchata iti
gatārtham .
kālāntarāvasthāyyanityavādī āha --asti vināśe vighnaḥ . ko'sau ? vināśahetvasānnidhyam . tenaiva vyākhyāpayitukāmaḥ pṛcchati --kaḥ kasya vināśaheturyatsannidhānā-'sannidhānābhyāṃ
vināśā-'vināśau ? iti . sa brūyāt --yathā ghaṭasyetyādi, aśma-musalādyabhighāto ghaṭavināśahetuḥ,
agnisaṃyogaḥ pārthivānāṃ rūpādīnāmapāṃ ca vināśahetuḥ, tatsānnidhye vināśo'sānnidhye'vasthānamiti .
atrocyate --sādhyaṃ vināśahetutvam . kathaṃ sādhyam ? iti, tvayā sādhyaṃ tenā'śmādyabhighātena
ghaṭasya vināśo'gnisaṃyogāt pārthivarūpādīnāmapāṃ ceti, mayā svayameveti, tatrāvayoḥ katarasya
vacastathyam ? tasmādanyatarāsiddhatvādahetuḥ kathaṃ nirdhāryate hetureva iti viśeṣaheturvācyaḥ .
itara āha--asti viśeṣahetuḥ, tasmin sati paścādagrahaṇāt tadasānnidhye grahaṇāt
tatsannidhāvagrahaṇād ghaṭādivināśe sa sa heturiti niścīyate .
atrocyate--idamajñāpakam yasmāt svayaṃ vināśe'pi asmatpakṣe tulyamevāsati grahaṇaṃ teṣām .
kasmāt ? yasmāt tathānutpattito'grahaḥ, abhighātādisānnidhyāt prāk tathotpattergrahaṇam, paścādagrahaṇaṃ
tatsānnidhye tathānutpatteḥ .
kathaṃ kṛtvā kā bhāvanā ? ata āha --yathāsaṅkhyanirdeśā hipārthivaghaṭarūpādayaḥ, pṛthivyāṃ


vināśakāraṇatvāt . tatrāśmādyabhighātenānyeṣāṃ rūpādīnāmutpādo nirudhyate . anye
rūpādayo na punastathotpannāḥ . tasmāt tadānīṃ ghaṭatvenāgrahaṇam . tenābhighātena sa na
vināśitaḥ .
tathā pārthivā api rūpādayo'gnisambandhasāmarthyāt tathā notpadyante . tathā'pāmapi
agnisambandhastatsantatau bhūyastathotpattinirodhe hetuḥ . utpannānāṃ vināśaḥ svayameva .
svayaṃ vināśi ghaṭādi, jātatvāt, pradīpaśikhāvat . tadyathā--jātireva hi bhāvānāṃ vināśe heturiṣyate .yo jātaśca na ca dhvasto naśyet paścāt sa kena ca .  
pañcavarṇa-ṣaḍrasa-dvigandhāḥ, aṣṭa sparśāḥ, śeṣeṣūdaka-tejo-vāyuṣu hīnatarā iti yā yā saṅkhyā
yathāsaṅkhyaṃ yathāsambhavamityarthaḥ . rūpādaya eva ghaṭākāreṇotpadyamānā ghaṭa ityākhyāṃ labhante samudāyaviśeṣāt, te punaḥ svayameva vinaṣṭā utpattereva vināśakāraṇatvāt, tatrāśmādyabhighātena santatipatitānāmanyeṣāṃ rūpādīnāmutpādo nirudhyate, tasmādabhighātapratyayavaśādanye rūpādayo na punastathotpannāstasmāt
santatinirodhāt tadānīmabhighātakāle ghaṭatvena rūpādyagrahaṇam, tenābhighātena sa ghaṭo na vināśitaḥ .
tathā pārthivā apītyādi teṣvapi rūpādiṣu saiva bhāvanā, atrāgnisambandhasāmarthyamanyeṣāṃ tatsantatau
rūpādīnāmutpitsūnāṃ nirodhakaṃ na pūrveṣāṃ vināśakam . tathāpāmapi agnisambandhastatsatantau bhūyastathotpattinirodhe hetuḥ, utpannānāṃ vināśaḥ svayameva bhavati . antyānāṃ tvapāmatimaṃtasantatatvāt
santatyutpādanāsāmarthyāt sarvavināśa evānyāsāmapāmanutpannatvāt . evaṃ svayameva vināśo jātānāṃ nānyena
kenacid vināśitatvāditi .
atrāha--kathamidamavagantavyam--dṛśyamāna'bhighātādau vināśahetau svayameva vinaṣṭā ghaṭādayo na
tu tena hetunā vināśitā iti ? kośapānena pratyāyyaḥ svayaṃ vināśa iti .
etadadhunānumānena pratyāyyase --svayaṃ vināśi ghaṭādi, jātatvāt, pradīpaśikhāvat, etadanumānam . sākṣīkṣibhūto'yamāgamo'pi tadarthasaṃvādī, tadyathā --jātireva hi ityādi . tathā—

tatastatraivaṃ pratikṣaṇanaśvaratāyāṃ rūpādīnāmabhūtārthatathātvādasattvaṃ samudāyavat .
yathā hi samudāyasya tathābhūtadeśābhedabhavanābhāvādasattvaṃ tathā rūpāderapyasattvaṃ
tathābhūtakālābhedabhavanābhāvād rūpādirūpakālālabhedādityarthaḥ . yadi tad yathā
rūparūpaṃ rūpaṃ tathā rūpaṃ tadrūpaṃ syād dvitīyakṣaṇādiṣu kadācit tatastaditi kṛtvā rūpamucyeta .
idaṃ tu tadabhāvaparamparāpatitamasadeva samudāyavat . yathā samudāyaḥ svarūpeṇāsanneva
rūpādīnāmevaṃ rūpamapi pṛthaktattvānavasthitārthatvāt .
jahukkhittaṃmi leṭṭhuṃmi uppādeḍeatthi kāraṇaṃ .paḍaṇe kāraṇaṃ ṇatthi aṇṇatthukkhevakāraṇāt  
iti . tasmāt pratikṣaṇamutpattereva vināśitvaṃ siddhaṃ rūpādīnām .
tataḥ kim ? tatastatraivaṃ pratikṣaṇanaśvaratāyāṃ satyāṃ rūpādīnāmabhūtatathārthatvam, abhūtārthatathātvāt samudāyavadevāsattvamarthasya rūpādestena prakāreṇa deśābhedabhavanātmanā'bhāvastadabhūtamarthatathātvaṃ
pratikṣaṇanaśvaratāyā uktatvāt . tataścā'bhūtārthatathātvādasattvam, kimiva ? samudāyavat .
tadvyākhyā --yathā hi samudāyasyetyādi . rūpāditvena santo rūpādayo deśābhedena ghaṭādi-
samudāyātmanā na santi, tathābhūtadeśābhedabhavanābhāvāt samudāyasya saṃvṛtisataḥ paramārthato'sattvāt .
tathā rūpāderapi rūpādiparamārthatayā bhavato'pi ekasmin kṣaṇe rūpādiparamārtho'styeva, sa tu kṣaṇāntaraṃ
na pratīkṣate kālato bhedāt pūrvakṣaṇarūpāduttarakṣaṇarūpamanyadeva, evaṃ rasādayo'pi, ataḥ kālābhedabhavanābhāvād deśābhedabhavanābhāvasamudāyavanna santi . tasya sphuṭīkaraṇārthamāha --rūpādirūpakālālabhedādityartha iti . tasyottarakālāpratīkṣitvāt tadevedam ityaśakyaṃ vaktuṃ rūpam, tato'tyantamanyatvāt,
rasādivat . tasyānyatvamāvītena samarthayitumāha kṛtvā kalpanayā itthaṃ syād yadi syāditi, tadyathā—
yadi tad yathā rūparūpaṃ rūpaṃ rasādivyatiriktaṃ rūpātmakameva rūpaṃ tattve tenaivātmanā rūpeṇa tathā
rūpaṃ tadrūpaṃ yadi syād dvitīyakṣaṇādiṣu kadācit, na kadācidapi bhavatītyarthaḥ, yadi syāt
tatastaditi kṛtvā rūpamucyeta, na tu bhavati pratikṣaṇanaśvaratvāt, kiṃ tarhi ? idaṃ tu tadabhāva

evaṃ niyamo niyamito'sattvena viśeṣaḥ, tat kimabhāva eva, na, abhāvārthastu .
yat tat pratikṣaṇamabhavanaṃ tasya tattu bhavanamapi atyantābhāvaviparītavṛtti kathamanarthatāyāṃ
syāt . na tat kṣaṇe kṣaṇe na bhavet, atyantābhāvatvāt, khapuṣpavat .
nanu sa nityavādavat bhavanavyapadeśaḥ sattve ghaṭate . anyathā hi kuto'sya
bhavanalakṣaṇālakṣyasyopākhyā ?
abhāvo vārtho'syeti asyaśabdanirdeśyo'nyo'rthaḥ san sambadhyate abhāvasyāśrayabhūtatvāt, itarathā nirāśrayau prāgabhāvapradhvaṃsābhāvau na syātām . na hi bhāvamanāśritya
paramparāpatitam, yad rūpaṃ bhavati tat tasminneva kṣaṇe na bhavati, punarapi kṣaṇāntare bhavadeva na bhavati,
punarapi na bhavati ityevamabhāvaparamparayā''ghrātatvādasadeva samudāyavat .
uktasphuṭīkriyārthamupasaṃhṛtya sādhanamāha --yathā samudāyaḥ svarūpeṇāsanneva rūpādīnāmiti
dṛṣṭāntaḥ, evaṃ rūpamapīti sādhyanirdeśaḥ asanneva iti vartanāt . pṛthaktattvānavasthitārthatvāditi
hetuḥ pratikṣaṇavṛttitvāt pṛthaktattvānavasthitārthatvam . ato rūpaṃ svarūpāsat .
evaṃ niyamo niyamito'sattvena viśeṣo rūpādiḥ . atha kiṃ viśeṣasyāsattvena niyama eva tat kimabhāva eva ? netyucyate, abhāvārthastu, abhāvaścāsāvarthaśca bhāvaścetyarthaḥ . katham ? yat tat
pratikṣaṇamabhavanaṃ tasya rūpādivastunastattu bhavanamapi kṣaṇe kṣaṇe vṛttaṃ khapuṣpābhāvādyatyantābhāvaviparītavṛtti sat kathamanarthatāyām avastutāyāṃ syāt ? kiṃ punaḥ syāt ? itthaṃ syāt--nāsti,
na tat kṣaṇe kṣaṇe na bhavet, atyantābhāvatvāt, khapuṣpavat, aniṣṭaṃ caitat 'pratikṣaṇaṃ na bhavati na bhavati,
iti viśeṣābhyupagamādityataḥ so'bhāvaḥ sannartho vastu cetyarthaḥ khapuṣpādyatyantābhāvaviparītavṛttitvāt .
nanu saityādi tasya bhavanāghrātatvaṃ darśayati pratikṣaṇamatyantavilakṣaṇavāde  nityavāda
iveti nityavādavat, yathā sāṅkhyādinityavāde rūpaṃ rūpameva rūpamevaikaṃ bhavati tathehāpi tadrūpameva
rūpameva ityādi bhavati iti bhavanavyapadeśaḥ sattve ghaṭate, anyathā hi kuto'sya tasyātyantabhedasyātyantānvayarahitasya bhavatiiti bhavanena lakṣaṇenālakṣyasya upākhyā ? dūrata eva na yuktā
bhāva ityupākhyā .
abhāvo vārtho'syeti bahuvrīhisamāso vā,abhāvo'rtho'sya iti asyaśabdanirdeśyo'nyo'rthaḥ sannasataḥ sambadhyate bahirarthatvād bahuvrīheḥ . kasmāt ? abhāvasyāśrayabhūtatvāt bhāva eva

prāgabhāvapradhvaṃsābhāvau bhavitumutsahete . tadupapadanañ vā tadartha iti na bhāvamantareṇotsahate .
nanu rūpādibhāvo'rthaḥ kṣaṇikatāyāṃ satyāmapi nābhāvamantareṇa notsahate bhavitum . na
cābhāvo bhavitumutsahate, nañupapadatvāt, abrāhmaṇavat .
nanvevaṃ kathamutpanne putra-ghaṭādāvarthe āśvāsaḥ, vinaṣṭe cānāśvāsaḥ ? nanvaviṣaya
evāyaṃ vyavahāraḥ, vastuni kṣaṇike'syāsambhavāt, uktavat . evameva ca vairāgyabhāvanā
ghaṭate, tadarthaścāyamārambhaḥ . saṃvṛtyā vyavahārastu santānaviṣayatvāt . sūkṣmo'numeyo
mahatotpādenotpādo vināśena vināśaḥ . mahotpādaḥ sūkṣmotpādaḥ iti, bhaṅgo'pyevam .
mahatāttā santāna utpādavināśayoḥ, sūkṣmatā tatpravṛtteḥ . mahatyutpāda āśvāso
vināśe'nāśvāsaḥ . itarayoranumeyatā .
hyāśrayo bhavitumarhati ekakṣaṇavijñānavad rūpādisacadasadvicārasya . itarathā nirāśrayau prāgabhāvapradhvaṃsābhāvau na syātām, iṣṭau ca tau na hi bhāvamanāśritya prāgabhāva-pradhvaṃsābhāvau
bhavitumutsahete, asadviśeṣatvādatyantābhāvavailakṣaṇyāt . sa cāśrayo'rtha eva tayoḥ, pūrvamasadrūpamutpattyavasthāyāṃ sat paścāttu asadityucyamānatvāt .
tadupapadanañ vā tadartha iti na bhāvamantareṇotsahate'abhāvaḥ, iti bhāvopapadanañprayogaḥ
pratiṣedhavācitvāt siddhārtha eva nāsiddhārthaviṣayaḥ . nanu rūpādibhāvo'rthaḥ kṣaṇikatāyāṃ satyāmapi
rūpādirartho bhāvo nābhāvamantareṇa notsahate utsahata eva bhavitum . na cābhāvo bhavitumutsahate,
nañupapadatvāt, abrāhmaṇavat, yathā brāhmaṇādanyasya abrāhmaṇaḥ iti nirdeśastathā rūpāderbhāvādanyasya
abhāvaḥ iti nirdeśo yuktaḥ satyāmeva kṣaṇikatāyām na bhavati ityabhāvānuviddho bhāva eva bhavatīti
bhāvādrūpāderityasata evārthatvam .
āha --nanvevamityādi . kṣaṇikatvādasattve kathamutpanne putrādau ghaṭādau cārthe bhūtam ityāśvāso'nena mayā kāryaṃ kāryaṃ, dagdha-mṛta-pradhvasteṣu cānāśvāsaḥ gataṃ kāryam iti ? eṣa vyavahāro nopapadyeta,
aviṣayatvāt . saviṣayatve vāsya vyavahārasya putrāderakṣaṇikatve yukta āśvāsaḥ kālāntaravinaṣṭatve'nāśvāsaśceti . atrocyate --nanvaviṣaya evāyaṃ vyavahāraḥ, vastuni kṣaṇike'syāsambhavāt,
uktavat, yathā tathābhūtadeśābhedabhavanābhāvād rūpādisamudayo'bhāvastathā tathābhūtakālābhedabhavanābhāvāt tadabhāva-tadabhāvaparamparāpatitameva rūpādyapi ityuktanyāyena rūpādyasattve kuto'vatāra
āśvāsā-'nāśvāsavyavahārasya ? evameva ca vairāgyabhāvanā śarīra-svajana-dravyādinairmamyāt
kvacidapyanāśvāsāt saṃsāraheturāgādiprātikūlyena ghaṭate, tadarthaścāyamārambha iti guṇopacayaḥ
kṣaṇikabhāve .


na tahi sūkṣmau sta eva akāraṇatvāt khapuṣpavadutpādavināśau . sūkṣmotpādabhaṅgayorakāraṇatvamasiddhaṃ parasparakāraṇatvāt . jātirvināśasya kāraṇaṃ jātervināśaḥ,
tayoryugapadbhāvāt, yataḥ

nāśotpādau samaṃ yadvannāmonnāmau tulāntayoḥ ॥  
evameva ca santānasiddhiḥ . anyathā na kāraṇaṃ na kriyā .
kṣaṇikāḥ sarvasaṃskārā asthitānāṃ kutaḥ kriyā .
bhūtiryeṣāṃ ryaiṣā ? kriyā saiva kārakaṃ saiva cocyate ॥  


yacca vyavahārāviṣayatvamuktaṃ tanna bhavati, yasmāt sa yujyate saṃvṛtyā vyavahārastu santānaviṣayatvāt . tadviṣayanirdhāraṇārthamutpāda-vināśau vikalpayati --sūkṣmo'numeyo mahatotpādenotpādo vināśena vināśa iti, dvayoḥ pratyekaṃ dvaividhyāccāturvidhyam, taddarśayati --mahotpādaḥ sūkṣmotpāda iti, bhaṅgo'pyevamityatideśena ca tadvivekapradarśanam mahatāttā santāna utpāda-vināśayoḥ
sūkṣmatā tatpravṛtteḥ, tayormahotpāda-bhaṅgayoḥ pravṛttidarśanād bubhukṣā-tṛptyoriva . tatra santānasya
putraghaṭādermahatyutpāde bhavatyāśvāso vināśe'nāśvāsaḥ, itarayoḥ sūkṣmotpāda-bhaṅgayorucchvāsaniḥśvāsānumitabhrānti-viśrāntyorivānumeyatā .
itara āha --na tarhi sūkṣmau sta eva akāraṇatvāt khapuṣpavadutpādavināśāviti . santānagatāveva yau tau nāśotpādau staḥ, sakāraṇatvāt, cakrasthaghaṭasyevotpāda āhataghaṭasyeva vināśa iti .
atrocyate --sūkṣmotpāda-bhaṅgayorakāraṇatvamasiddhaṃ parasparakāraṇatvāt . tadvivṛṇoti—
jātirvināśasya kāraṇaṃ jātervināśaḥ, tayoryugapadbhāvāt . kimiva ? ityata āha --yato
nāśotpādau samaṃ yadvannāmonnāmau tulāntayoḥ, yathā tulāyā eko'nto namati unnamati apara
ekasminneva kṣaṇe tadvad rūpotpatti-rūpāntaravināśāviti . evameva ca santānasiddhiḥ yugapadutpādavināśe rūpanairantaryāt santatam anavarataṃ bhavanāt, anyathā uktanyāyādanyathā na kāraṇaṃ sarvathā
vināśotpādayoranavasthāne na kriyā karturbhaviturabhāvāt .
etadarthasaṃvādi jñāpakamāha --kṣaṇikāḥ sarvasaṃskārā iti ślokaḥ, utpatteḥ sakāraṇatvāt pratyayajanmānaḥ saṃskārāḥ . kṣaṇamātrāvasthāyināṃ dvitīyaṃ kṣaṇamasthitānāṃ kutaḥ kriyā teṣām ? kā tarhi
kriyā loke parigṛhītā kriyate ghaṭaḥ iti ? kiṃ kārakaṃ karoti kaṭaṃ kumbhakāraḥ ityādi ?
atrocyate --bhūtiryeṣāṃ janmaiva kriyā, saiva ca kārakam ātmanaivātmānaṃ nivartayatīti janmaiva
vināśakāraṇamityuktam .


anyadanyadeva hi rūpādyutpadyamānaṃ dṛśyate pratyakṣata eva tadyathā vahatīvodake .
atha santānavat sūkṣmotpādavināśayorapyantare vastu rūpādi dṛśyeta . santāno
vāvasthito na dṛśyeta svotpādavināśayorantare, sūkṣmotpādavināśavat .
na hi dṛṣṭe'nupapannaṃ nāma . tathāhi--

yadyekasmin kṣaṇe jātam... ....
... ... ...॥

ante kṣayadarśanādādau kṣayo'numīyate pradīpaśikhāvat .

athavā nāyamartho yuktisādhyaḥ pratyakṣatvāt, anyadanyadeva hi rūpādi utpadyamānaṃ dṛśyate
pratyakṣata eva, tadyathā--vahatīvodake, yathā srotasi nadyādīnāṃ vahadudakamanyadanyadevā''gacchati gataṃ
tu gatameva, atha ca mandabuddherbhrāntasya santāne'navarate srotasi tadeva iti mithyāpratyaya upajāyate
tathā sarvarūpādiṣu .
atrāha --atha santānavadityādi . yathā santāno'vasthito dṛśyate svotpāda-vināśayorantare
tathā sūkṣmotpāda-vināśayorapyantare vastu rūpādi dṛśyeta . sūkṣmotpāda-vināśau svāntare'pyupalabhyamānasvavyapadeśahetukau syātāmutpādavināśatvāt santānotpādavināśavat . santānagatau votpāda-vināśau
svāntarānupalabhyasvavyapadeśahetukau syātāmutpāda-vināśatvāt sūkṣmotpāda-vināśavat .
atrocyate --na hi dṛṣṭe'nupapannaṃ nāma . uktaṃ hi buddhimāndyādudakasrotovadavasthānadarśanamasataḥ
santānasya . pratyakṣaṃ dṛśyamānatvādeva vā na codyam, na hi pramāṇajyeṣṭhaṃ pratyakṣamatikramyopapannamiti
pratyakṣaviruddhaṃ pratipattuṃ yogyam, pratyakṣasya pramāṇāntareṇābādhyatvāt . tathāhītyetasyārthasya saṃvādyupapattyantaravāci jñāpakamāha, yadyekasmin kṣaṇe jātamiti ślokaḥ, yadyutpattireva vināśakāraṇaṃ na syāt
dvitīyakṣaṇādyavasthānavat sadāvasthānameva syāt vināśahetvabhāvādityuktam, na caitadevaṃ bhavati .
tasmājjanmaiva vināśaheturātmanaḥ, tadvināśa eva cottarotpattikāraṇamiti sthitametat--kṣaṇikaṃ rūpādi
bāhyaṃ vastviti .
etābhyāmeva mahotpāda-bhaṅgābhyāṃ santānajābhyāṃ pratikṣaṇaṃ sūkṣmotpāda-bhaṅgāvanumeyau, tadyathā—
ante kṣayadarśanādādau kṣayo'numīyate pradīpaśikhāvat, yathā pradīpaśikhā utpattikālādārabhya
kṣīyamāṇā'nte nivāte'pi sarvathā kṣīyate, sā ca kṣaṇāntarāvasthāne sati na kṣīyate kadācidityuktam,
kṣīyate tu sarvā . tasmādādita ārabhya uparatetyanumīyate pratyakṣaiva vā . tathā ghaṭādirapi janmanaḥ

ayaṃ ca nayaḥ 'pratikṣaṇamanyo bhavanneva bhavati, ityabhyupagacchati, ato niyamobhayaṃ
vāñchati . nikṣepacatuṣṭaye ca bhāvanikṣepavikalpamanāgamato bhāvamupayogaṃ pratipadyate,
upayogaivambhūtasya nayasyaikadeśatvāt . paryāyamūlanayabhedaścaiṣaḥ . samantādayate paryayata iti
paryāyaḥ . sa evāstyartho'syeti paryāyāstikaḥ . indrānubhavanakāle tadupayogakāla eva vendraḥ,
anyadā'nindraḥ, tadbhāvasyaiva tadbhūtatvāt . atra ca pratikṣaṇātikrāmitvād vastuno buddhistho
yo'rthaḥ sa śabdārthaḥ .
prabhṛti kṣīyate, ante kṣayadarśanāditi . tathā buddhirapi kṣaṇiketi uktaṃ vastu .
nayamatenā'dhunā yojyate --ayaṃ cetyādi . ayaṃ ca nayaḥ pratikṣaṇamanyo bhavanneva bhavati ityabhyupagacchati ato niyataṃ vidadhāti niyamayati ceti niyamobhayaṃ vāñchati . nikṣepacatuṣṭaye ca bhāvanikṣepavikalpamanāgamato bhāvamupayogaṃ kṣāyopaśamikaṃ bhāvamaudayikaṃ pāriṇāmikaṃ vā bhāvamupayogasādbhūtaṃ
vijñānalakṣitaṃ bāhyaṃ rūpādi pratipadyate . upayogaivambhūtasya nayasyaikadeśatvāt, āgamānupayogaivambhūtāderviśiṣyate .
vaṃjaṇamatthamatadubhayamevaṃbhūto viseseti . āva॰ ni॰ 758
tti sāmānyalakṣaṇāt . paryāyamūlanayabhedaścaiṣaḥ samantādayate paryayata iti paryāyākṣarārthatvāt . sa
evāstyupayogasādbhūto'rtho'syeti paryāyāstikaḥ .




yo vārtho buddhiviṣayo bāhyavastunibandhanaḥ .
sa bāhyaṃ vastviti jñātaḥ śabdārthaḥ kaiścidiṣyate ॥ vākyapa॰ 2 . 133

santānavṛttaśca kramo vākyārthaḥ .

tadudāharaṇam --indretyādi . indro'nindraścendraḥ, idi paramaiśvarye pā॰ dhā॰ 63, pāramaiśvaryānubhavanakāla evendro'nyadā'nindraḥ . indropayogakāla eva vopayogendraḥ, tatkṣaṇānantaramanindrastaduparamāt .
purandarāditvasya tvanavakāśa eva kṣaṇikatvādupayogasya ca tadarthasya ca . tathā pūrdāraṇakāle tadupayoge
vā purandaro'purandaro'nyadā . kasmāt ? tadbhāvasyaiva tadbhūtatvāt, sa eva bhāva upayogībhūtaḥ
purandarādyanyatamaparyāyastatkṣaṇa eva ca nānyadeti bhāvitārtham .
śabdārthaḥ ko'tra ? ityatrocyate --atra ca pratikṣaṇātikrakrāmitvād vastuno buddhistho
yo'rthaḥ sa śabdārthaḥ, kṣaṇe kṣaṇe'nyadeva vastūtpadyotpadyā'tikrāmadapi buddhau tiṣṭhati, yastu kṣaṇo buddhisthaḥ
so'rthaḥ śabdasya rūpaṃ raso gandhaḥ ityādi . etatsaṃvādyāgamāntaraṃ jñāpakamāha nayavādānāṃ jaināgamaprabhavatvātū --yo vā'rtho buddhiviṣaya ityādi vyākhyātārthānusāritvānna vyākhyāyate . kaiścidiṣyate
iti asyā'nāgamopayogaivambhūtasya matamityarthaḥ .
vākyārthastarhi kaḥ ? ucyate --santānavṛttaśca kramo vākyārthaḥ, vijñānasantāne rūpādibāhyārthasantāne ca ya utpatti-vināśakramaḥ sa vākyārthaḥ vākyavarṇapadādiśabdānāmānupūrvyoccāraṇaṃ pratisvaṃ
janma-nirodhānugrahakramaḥ .



upanibandhanaṃ yato'sya nirgamastadyathā--imā ṇaṃ bhaṃte ! rayaṇappabhā puḍhavī kiṃ sāsatā
asāsatā ? goyamā ! davvaṭṭhayā+e sāsatā vaṇṇapajjavehiṃ gaṃdhapajjavehiṃ rasapajjavehiṃ
phāsapajjavehiṃ saṃṭhāṇapajjavehiṃ asāsatā jīvājīvābhi॰ 3 . 1 . 78 .
ityekādaśo niyamobhayabhaṅgaḥ .

mā maṃsthāḥ--svamanīṣikayaivocyata iti . jaināgamo'pyevamityata āha --upanibandhanaṃ yato'sya
nirgamastadyathā--imā ṇaṃ bhaṃte ityādigrantho gatārthaḥ, aśāśvatatvena paryāyāṇāṃ nirdeśāt .
iti nayacakraṭīkāyāmekādaśo'ro niyamobhayabhaṅgaḥ samāptaḥ ॥




oँ arhaँ


sadgurubhyo namaḥ

atha dvādaśo niyamaniyamāraḥ .

ante kṣayād yadyevaṃ tato vastuvat prasiddhyabhyupagamaḥ kṛto bhavati . vastuvyavasthāsiddhyupahitaniyamānatikramād niṣṭhitaṃ tarhi tat, antavattvāt, ghaṭādivastuvat . niṣṭhitatvāt kṛtakatvādārabdhamapi . evaṃ te pūrvanirvṛttavastunibandhanāḥ, kriyātvāt, antavat .

pūrvanayamatāparitoṣakāraṇamuttaranayotthānam, uttarottarasūkṣmekṣikayā ca pūrvasya doṣadarśanāt
svamatasausthityābhimānāccārambha ityata āha --ante kṣayād yadyevam yadi tvayānte kṣayadarśanāt svarasenaiva vastunaḥ kṣaya evādāvapyanumīyate, tataḥ kim ? tato vastuvat prasiddhyabhyupagamaḥ kṛto
bhavati, vastunīva vastuvat, yathā vastunaḥ prasiddhasya loke sthitasya ghaṭādeḥ kṣayo bhavatīti prasiddhistathā tvayābhyupagatamiti prāptam, vināśasyotpādasya ca prasiddhavastuviṣayatvāt . itarathā kharaviṣāṇa-
syeva sthityabhāve vināśotpādayorapyabhāvaḥ pratisandhānābhāvāt, sthitasya bhavata eva hi bhavanamitītthamabhyupagamaste .
tasmād vastuvyavasthāsiddhyupahitaniyamānatikramāt ityasmāddhetorbhavata evotpāda-vināśapratisandhānād vyavasthitaṃ vastu siddhaṃ niyatamutpāda-vināśavyapadeśabhāg bhavatītyetaṃ niyamaṃ nātikrāmati
khapuṣpādivailakṣaṇyenopahitam, ato vastuvyavasthāsiddhyupahitaniyamānatikramād niścayena sthitaṃ
niṣṭhitaṃ vyavasthitamiti gṛhāṇa tvadvacanādevetyataścāha --niṣṭhitaṃ tarhi tat, antavattvāt, ghaṭādivastuvaditi dṛṣṭāntaḥ, yathā mṛtpiṇḍādyavasthānāmante ghaṭo'styeva avasthita evāntavattvāt tathā
mṛlloṣṭādyavasthāsvapi . niṣṭhitatvāt, kṛtaṃ tad vastu ghaṭādivastuvadeva . tataśca kṛtakatvādārabdhamapi ghaṭādivastuvadeveti hetuhetumadbhāvenā''rambha-kriyā-niṣṭhāḥ sādhitāḥ upasaṃhṛtyaikatvenāha --evaṃ ta
ityādi . ārambha-kriyā-niṣṭhāḥ pūrvanirvṛttavastunibandhanāḥ, kriyātvāt, antavat, ante ivāntavat,
yathā ante nivṛttikāle kriyā bhavanaṃ janma ātmalābhaḥ sā pūrvanirvṛttavastunibandhanā tathā prārambhādikriyāḥ .


kutaḥ kriyā, kṣaṇikatvāt ? uktaṃ hi--

kṣaṇikāḥ sarvasaṃskārā asthitānāṃ kutaḥ kriyā .
bhūtiryeṣāṃ kriyā saiva kārakaṃ saiva cocyate .  

tiṣṭhatu tāvat kriyābhyupagamādi . kṣaṇikaśabdārthatattvānvīkṣaṇādeva kṣaṇabhaṅgavādasya
bhaṅgaḥ śakyate kartum . na hi kṣaṇikaśabdārthaḥ kṣaṇena svena tadvatā cārthena svāminā vinā
ghaṭate iti tasya kṣaṇasya svāmī tatsamavasthāyī dravyārtho'rtho bhavitumarhati .
na, paryāyaviṣaya eva tatsvāmitvopapatteḥ . dvividho hi kṣaṇaḥ utpattikṣaṇo
vināśakṣaṇaśca tadanantaram . anantaravacanamantarālāvasthānavyudāsārtham . yo'yamutpatti-

itara āha --kutaḥ kriyā, kṣaṇikatvāt ? ante'pi ca kriyātvaṃ nābhyupagamyate mayā kṣaṇikatvādabhāvatvāt prāguktavidhinā, kimaṅga punarārambhakaraṇādyavasthāsu avasthitavastvanabhyupagamāt ?
uktaṃ hītyādi jñāpakam . kṣaṇikāḥ sarvasaṃskārā ityādiślokaḥ pratyāprāgvyā ?khyātārtha iti
na punarvyākhyāyate .
atrocyate --tiṣṭhatu tāvadityādi . yadanyadravyārthanayadarśanasyoktakṣayotpādādikriyābhyupagamādi
vastuvyavasthāsiddhikāraṇaṃ vā kṣaṇabhaṅgābhāvapratipādanasamarthaṃ tat tāvadāstām, kiṃ tarhi ? kṣaṇikaśabdārthatattvānvīkṣaṇādeva kṣaṇabhaṅgavādasya bhaṅgaḥ śakyate kartum, kasmāt ? kṣaṇikaśabdasya sva-svāmilakṣaṇāstyastimatsambandhavāciṭhanpratyayāntasya sthitārthābhāve'bhidheyābhāvaprasaṅgāt . taddarśayati --na hi
kṣaṇikaśabdetyādi, kṣaṇo'syāstīti kṣaṇiko yathā daṇḍo'syāstīti daṇḍikaḥ, yathā caitreṇa daṇḍasambandhinā svāminā daṇḍena svena ca vinā daṇḍikaḥ iti śabdo nārthavān bhavatyevaṃ kṣaṇikaśabdo'pi
kṣaṇena svena tadvatā cārthena svāminā vinā nārthavān . bhā bhūt so'narthaka iti tasya kṣaṇasya svasya
daṇḍasyeva caitraṣṭhanpratyayāntaḥ svāmī tena saha samavasthātuṃ śīlaṃ yasya sa dravyārthalakṣaṇo'rtho jainendravyutpāditotpāda-vināśaparyāyārthasahacāristhitadravyārthavad bhavitumarhati, itarathā kṣaṇo'syāstīti
kṣaṇikaḥ iti na śabdobdārtho ghaṭate so'vasthātṛdravyābhidhāyitve tu ghaṭate .
atrāha --na, paryāyaviṣaya eva tatsvāmitvopapatteḥ, paryāyāntarasya svaparyāyāntaraṃ svāmītyastyastimatsambandha upapadyate, tadarthavācī ca tatpratyayaḥ . tad vyācaṣṭe --dvividho hi kṣaṇa ityādi, dvaividhyam utpattikṣaṇo vināśakṣaṇaśca tadanantaramiti . tasya sphuṭīkaraṇam --anantaravacanamantarā

kṣaṇānantaro vināśakṣaṇaḥ sa eva tasyāsti paryāyasya paryāyaḥ .
evamapi na yukto'padeśa itarābhāva itarasyāpi tathā'bhāvāt . yadā daṇḍo vidyate
caitro'pi vidyate tadāsya tena tadvattā nyāyyā syāt . iha tu yadotpattikṣaṇo na tadā
vināśakṣaṇaḥ yadā ca vināśakṣaṇo na tadotpattikṣaṇa iti uttareṇa prācyāpadeśo na yuktaḥ .
yadapi ca nidarśanamuktaṃ tadapi yugapat satostulāntayoryujyeta, na tu vidyamānāvidyamānayoḥ
kṣaṇayoryaugapadyaṃ ghaṭakhapuṣpayoriva . natyunnatyośca sattvād yaugapadyaṃ syāt .
ato'samañjasatā dṛṣṭāntadārṣṭāntikayoḥ . naśyataḥ sattve sahāvasthānamutpadyamānena,
asattve tadavasthamasamañjasatvam .
lāvasthānavyudāsārtham, nāntarāle kiñcidasti ityasyārthasya darśanārtham, tasya jñāpakaṃ prāguktam--

nāśotpādau samaṃ yadvannāmonnāmau tulāntayoḥ  iti .

evaṃ nirantarayoḥ kṣaṇayoryo'yamutpattikṣaṇānantaro vināśakṣaṇaḥ sa cāpakarṣakālaparyantakālacchedena
buddhyā vibhajyamāno yo vibhāgaṃ na prayacchati sa eva tasyāsti paryāyasya paryāyaḥ, tasmāt kṣaṇikaśabdaḥ kṣaṇasya kṣaṇāntarāpekṣatvādarthavān, ato na doṣo dravyārthaparigraho'vasthitārtho'nveṣya iti .
atrocyate --evamapi na yukto'padeśaḥ kṣaṇo'syāstīti kṣaṇikaḥ iti paryāyāntarāpekṣayāpi . kasmāt ? itarābhāva itarasyāpi tathā'bhāvāt, yathā daṇḍābhāve daṇḍikatvena
caitrasyāpyabhāvāccaitro daṇḍika iti nocyate evamutpattikṣaṇasya vināśakṣaṇasya vā parasparamitarakāla
itarasyātyantamasattvād vināśakṣaṇa utpattikṣaṇavānna bhavati utpattikṣaṇo'pi vināśakṣaṇavānna bhavati
kharaviṣāṇavattvena caitrābhāvavat . yadā daṇḍo vidyate caitro'pi vidyate tadāsya caitrasya tena daṇḍena
tadvattā daṇḍavattā daṇḍikatā nyāyādanapetā syāditi vaidharmyeṇa nidarśanam . iha tu yadotpattikṣaṇa
ityādinā utpatti-vināśakṣaṇayorasādharmyaṃ darśayati yāvat prācyāpadeśo na yukta iti gatārtham .
yadapi ca
nāśotpādau samaṃ yadvannāmonnāmau tulāntayoḥ 
iti hetuhetumattvanidarśanamuktaṃ tadapi arthāntarabhūtayoryugapatsatostulāntayoryujyeta, na tu vidya-
mānāvidyamānayoḥ kṣaṇayoryaugapadyaṃ ghaṭa-khapuṣpayoriva, tathā natyunnatyośca sattvād yaugapadyaṃ syāt,
ato'samañjasatā dṛṣṭānta-dārṣṭāntikayoḥ . syānmatam--nāśotpattyoryaugapadye sati sāmañjasyādadoṣa
iti . ityetaccāyuktam, naśyataḥ sattve sahāvasthānamutpadyamānena, asattve tadavasthamasamañjasatvam .
tasmādayukta uttareṇa prācyasyāpadeśaḥ kṣaṇo'syāstīti kṣaṇika iti .


syādiyamāśaṅkā tayoranyatarastiṣṭhatyato vyapadeśasiddhiriti .
atha sthātā kaścid dvayorapi tato
yadyekasmin kṣaṇe jātam... ... ....... ... ...॥  
evaṃ dvayoḥ kṣaṇayorasambandhāt kṣaṇikaśabdārtho nāsti yadyantarālāvasthānavyudāsārthatve'nantaraśabdasya .
athātmalābha evānantaravināśī . anantaraśca vināśaścānantaravināśaḥ,
so'syāstīti kṣaṇikaśabdo'rthavān . na hi rūpādivināśavyatirikta utpādaḥ, ya
utpādaḥ sa eva vināśaḥ, so'syāstīti kṣaṇikaḥ . yathotpādavānaṅkura ityucyate . sa
cotpādādanarthāntaramaṅkuraḥ, utpādātiriktāṅkurāsambhavāt .
evaṃ te ya utpādaḥ sa eva vināśaḥ, na vināśātirikta utpādakṣaṇaḥ,

syādiyamāśaṅkā--tayoḥ pūrvottarakṣaṇayoranyatarastiṣṭhatyato vyapadeśasiddhiriti, tatpratyuccāraṇam --atha sthātā kaścid dvayorapi kṣaṇayoriti, yadyuttaro yadi pūrvo yathecchasi tathāstu,
tiṣṭhatu nāma, tathābhyupagate'pi doṣaḥ --tato yadyekasmin ityādiślokaḥ tvayokto vināśakāraṇābhāvādanantakālāvasthānamiti doṣa eva . evaṃ tāvad dvayoḥ kṣaṇayoḥ sambandhābhāvāt kṣaṇikaśabdārtho'san
yadyantarālāvasthānavyudāsārthatve'nantaraśabdasya vyapadeśasiddhiḥ iti vartate .
athātmalābha ityādi . atha mā bhūdeṣa doṣa iti utpattyanantaravināśakṣaṇaḥ iti anantaraśabda utpattikṣaṇamevāha, sa evotpattikṣaṇo'nantaravināśī samānādhikaraṇasamāsatvāt . taddarśayati—
anantaraśca vināśaścetyādinā . tasyaivātmalābhasya vināśadharmaḥ sambandhinaḥ sambandhyastīti kṣaṇikaśabdo'rthavān . tadvyākhyā --na hi rūpādivināśetyādi yāvat kṣaṇikaḥ . kvāsya sambandhivācipratyayatā dṛṣṭeti cet, darśyate --yathotpādavānaṅkura ityucyate nātrāṅkuravyatirikta utpādo na
cotpādavyatirikto matupartho ya utpādavānaṅkura ityucyate, dṛṣṭaścāyaṃ vyapadeśastenaiva tasya . taddarśayannāha --sa cotpādādanarthāntaramaṅkuraḥ, kasmāt ? utpādātiriktāṅkurāsambhavāditi .
atra brūmaḥ --evaṃ te ya utpāda ityādi tanmatapratyuccāraṇaṃ yāvadutpādātiriktāsambhavāditi,
taccāniṣṭaṃ tavaiva, kṣaṇikaśabdārthasamīkaraṇavyākhyāpravṛttena tvayā tasyaiva vināśitatvāt . katham ?

utpādātiriktāsambhavāt . na ca sa yasya kṣaṇaḥ, na ca yo'sau kṣaṇaḥ, . ataḥ sā kṣaṇikatā
nāstyeva . tasmāt prastutavirodhitvādayukteyaṃ vyākhyā . api cehāpi inipratyayāntavināśaśabdanirdeśo'yuktaḥ, tadarthāsambhavāt . tasmādina upādānādayuktā kalpanā, bahuvrīhervā,
bhedavyavahāramabhyupagamya śabdārthavicārāṅgīkaraṇāt .
anantaravināśakṣaṇe kṣaṇadvaividhyādasambandhaḥ . utpādārthena virodhino vināśasyānavakāśāt tadā kṣaṇikārthāsattvameva . itarābhāve itarasyāpi tathā'bhāvād vyapadeśābhāvaḥ . utpādavināśayoścaikārthanipātinoḥ parasparanirākṛtārthatvādasatyārthatvam, kumāra-
iti taddarśayati --na ca sa yasya kṣaṇa iti, na ca so'rtho yastena kṣaṇena tadvatkṣaṇika ucyate svāmī
daṇḍeneva daṇḍikaścaitraḥ, tvayaiva utpādakṣaṇātiriktārthāsambhavāt ityuktatvāt . na ca yo'sau kṣaṇa
iti, so'pi kṣaṇo nāsti yaścaitradaṇḍitvavyapadeśakāraṇadaṇḍasthānīyasvatvabhāk yena sambandhāt kṣaṇo'syāstīti kṣaṇika ucyate tato'nyaḥ . ataḥ  sā kṣaṇikatātva'tra nāstyeva śabdārtha ityarthaḥ .
tasmāt prastutavirodhitvāt śabdārthavirodhitvādayukteyam ātmalābha evānantaravināśī
iti vyākhyā .
kiñcānyat --api cehāpītyādi . kṣaṇikaśabdārthasamīkriyārtham anantaravināśī ityatra
inipratyayāntavināśaśabdanirdeśo'pyayuktastasyāpyarthāsambhavāt, na kevalaṃ kṣaṇikaśabda eva uktanyāyena .
tasmādina upādānādayuktā kalpanā . itaścāyuktā bahuvrīhervā, anantaraṃ vināśo'syetyanantara-
vināśaḥ ityevocyamāne'pi ayuktamevābhihitanyāyād bahuvrīherapi citraguvad bhinnārthaviṣayatvāt
tadarthāsambhavācceti . syānmatam--ātmavān devadattaḥ, utpādavānaṅkuraḥ ityabhinnārthe matupādipratyayadarśanāt padamekākṣaram ityādyabhinnārthabahuvrīhidarśanāccādoṣa iti . etaccāyuktam, bhedavyavahāramabhyupagamyaśabdārthavicārāṅgīkaraṇād vastunastathātve tadvirodhācca .
kiñcānyat, anantaravināśakṣaṇe kṣaṇadvaividhyādasambandhaḥ, ātmalābha evānantaravināśī
iti bruvataḥ sa evotpādo vināśaścetyekārthadvidhāvṛttiprasaṅgo'sambandhaśca saḥ, tayoścotpāda-vināśayoḥ parasparavirodhāt pūrvadoṣānativṛtteśca . utpādārthenetyādi, ātmalābhasya utpādaparyāyatvāt
virodhino vināśasyānavakāśāt tadā kṣaṇikārthāsattvameva . anantaravacane'pāntarālavyudāsārthavyākhyāpatteḥ prāguktadoṣasambandhādayuktam, taddarśayati --itarābhāva ityādi gatārthaṃ sādhanaṃ yāvad vyapadeśābhāva iti .


brahmacāritvapitṛtvavat . tatastasyāmasatyatāyāṃ dravyārthasatyatvāpattireva . utpādānarthāntaratvācca sarvasya matuparthābhāva eva sarvatra rūpādāvapi . na cātadātve'pyasya prayogo
dṛṣṭaḥ, atītānāgatakālāpekṣadaṇḍadaṇḍisahabhāvaparigrahādeva āsīd bhavitā ca daṇḍī
iti prayogāt .
ato yaducyate ātmalābha eva vināśaḥ iti, eṣā'yuktā kalpanā .

kiñcānyat, utpāda-vināśayoścetyādi sādhanaṃ yāvat pitṛvat svavacanavirodhadoṣodbhāvanam, tadyathā--utpādavināśāvekārthanipātināvasadarthau, parasparanirākṛtārthatvāt, kumārabrahmacāritvapitṛtvavat, yathā kaścid brūyāt pitā me kumārabrahmacārī iti, tatra kumārabrahmacāritvaṃ pitṛtvena
nirākṛtaṃ pitṛtvaṃ kumārabrahmacāritvena, atastau janma-kṣayadharmāvapi tathā viruddhau kṣaṇa ekasmin
vṛttāvityasatyārthau .
tataḥ kim ? tataḥ satyāṃ tasyāmasatyatāyāṃ dravyārthasatyatvāpattireva, yadi vastuna utpādavināśau na staḥ sacca tadvastviṣyate tato'vasthitaṃ taditi prāptamarthādeva . taccāniṣṭaṃ te .
kiñcānyat --utpādānarthāntaratvācca sarvasya matuparthābhāva eva sarvatra rūpādāvapīti
prāpta iti vākyaśeṣaḥ . yathā tvayoktam --ātmalābha eva vināśaḥ, matupartho'pi sa eva, utpādavadaṅkuratvavadutpādātiriktārthāsambhavāt sarvamutpādamātram iti, tathā ca katamo'nyo'rtha utpādād
yatastenotpādena tadvānaṅkurādirutpādavāniti vyapadiśyeta tadvyatiriktāsambhavāt ? evaṃ rūpāderapyutpādamātratvāt utpādavad rūpaṃ, raso gandhaḥ śabdaḥ sparśo vā utpādavān iti naiva kaścidarthaḥ
syāt, tadabhāvāt utpādavat iti vyarthako nirdeśo matuparthapratyayāntaḥ syāt .
syānmatam--asahamānebhāve'pi atadātve matuparthapratyayadarśanād vyabhicāriṇo dūṣaṇahetavastvadīyāḥ, tadyathā--daṇḍī āsīt, daṇḍī bhavitā ityādi . atrocyate --na cātadātve'pyasyetyādi .
na caivaṃ mantavyam--asahabhūtayostattadvatoratadātve matuparthapratyayāntanirdeśa iti, kiṃ tarhi ? atītā'nāgatakālāpekṣadaṇḍa-daṇḍisahabhāvaparigrahādeva āsīd bhavitā ca daṇḍī iti prayujyate dhātusambandhe
pratyayāḥ pā॰ 3 . 4 . 1 iti lakṣaṇāt prayogasādhutā ca . atastadavasthatvādanuttaram .
ata upasaṃharati --ato yaducyate ityādirgatārtha upasaṃhāraḥ . evamuktadoṣatvāt ātmalābha eva
vināśa ityayuktā kalpanā .


athāpi etān doṣānupekṣya yadyutpādādanarthāntaramutpadyamānamaṅkurādi tato ghaṭādyutpadyate'ṅkuro'pi . ata utpādamātratvād ghaṭādyaṅkurādīnāṃ ghaṭādayo'ṅkura eva,
aṅkurasvarūpānarthāntaratvāt, aṅkurasvātmavat . yathā ca sa evaṃ ghaṭādyapi . tataśca
sarvasārvātmyam utpādānarthāntaratvāt . tataśca sarvajagaddravyārthāpattirapi . tato
mūladravyārthaḥ kāraṇadravyārtho'pyāpadyate . yadeva kāraṇaṃ kāryamapi tadeva, tadāsāditarūpavattvāt, utpādāsāditāṅkurotpādānarthāntaratvavat .
nanu kāryeṇaiva kāraṇarūpamāsādyate, na, tulyaparipraśnārthatvāt .

athāpītyādi etānuktān doṣānupekṣyā'vamatya doṣāḥ pratyakṣavirodhādaya ucyante . tadyathā—
yadyutpādādanarthāntaramutpadyamānamaṅkurādīti taduktameva smārayati dūṣayitum, tataḥ kim ? tato
ghaṭādi utpadyate'ṅkuro'pi, ata utpādamātratvād ghaṭādyaṅkurādīnāmabhedaḥ, ghaṭādayo'ṅkura eva te
prāptāḥ, kasmāt ? aṅkurasvarūpānarthāntaratvāt, aṅkurasvātmavat . pratyakṣataśca ghaṭādayo'ṅkurād
bhinnā iti pratyakṣavirodhaḥ . loke tathā prasiddhatvāllokavirodhaḥ . kārya-kāraṇādibhedādanumānavirodhaḥ .
tathā śabdārthavyavahārābhyupagamādabhyupagamavirodhaḥ . yathā ca sa evaṃ ghaṭādyapi, yathāṅkura eva
ghaṭādayo'pi aṅkurasvarūpotpādānarthāntaratvādaṅkurasvātmavat evaṃ ghaṭādirevāṅkuro'pi ghaṭādisvarūpotpādānarthāntaratvāt tatsvātmavat . tataśceti sarvasārvātmyamiti sarvaṃ sarvātmakaṃ ghaṭo'pi
paṭo'pi aṅkuro'pi aṅkuro ghaṭo rathaḥ puruṣo mahiṣo'pi mahiṣaḥ puruṣaḥ mahiṣo meṣo'śvo hastyapītyādi
sarvasarvātmakatvamutpādānarthāntaratvāt puruṣādyekakāraṇānarthāntaracetanapuruṣatvādivat .
tataśca sarvajagaddravyārthāpattirapi, sarvameva na viśeṣo nāma kaściditi prāptam . aniṣṭaṃ
caitat kṣaṇikam ityatyantaviśeṣamātravastuvādinaste .
kiñcānyat, na kevalaṃ sarvajagaddravyārthāpattireva, tato mūladravyārthaḥ kāraṇadravyārtho'pyāpadyate .
tat katham ? iti bhāvayati --yadeva kāraṇaṃ kāryamapi tadeveti pakṣo'niṣṭāpādanārthaḥ . tadāsādita-
rūpavattvāditi hetuḥ, tena kāraṇena āsāditaṃ rūpamasya kāryasya, yathā tanturūpamāsāditaḥ paṭaḥ
kāraṇarūpāsāditakāryarūpatvāt kāraṇameva kāryam, kimiva ? tvadabhimatotpādāsāditāṅkurotpādānarthāntaratvavat, yathā utpādenā''tmarūpamāsādito'ṅkuraḥ tadanarthāntaratvādutpāda eva tathā
tantvādikāraṇarūpāsāditaṃ paṭādi kāryaṃ kāraṇameveti .
āha --nanu kāryeṇaiva kāraṇarūpamāsādyate, paṭenaiva tantavaḥ paṭarūpamāsādyante, tasmādanyatarāsiddho heturviparyayābhyupagamād dṛṣṭānto vā sādhanadharmavikala iti . etacca na, tulyapari

nanūktavastuvādavad bhavadeva bhavati, tasmāt tenaiva bhavatā dravyeṇa kāraṇena
kāryarūpamāsādyetamāsādyate . anyathā khapuṣparūpamapyāsādyetaiva, nirbījamapyutpādādeva bhavet,
tasyotpādādarthāntaratvenābhūtatvāt, aṅkuravat .
yattūttareṇa prācyasya na yukto vyapadeśa ityasyottaramucyate na, bhāvidharmavyapadeśāt
iti . bhāvinaṃ kṣaṇaṃ sandhāyocyate kṣaṇo'syāstīti kṣaṇika iti, maraṇadharmivat . tasyaiva
cāsau bhāvasya vyayaḥ prācyasyeti nyāyya eva vyapadeśaḥ bhāvikṣaṇasandhānaṃ ca prathamamevopāttaṃ
mayā ātmalābhānantaram ityuktatvāt . ato'nantaraśabdalopaṃ kṛtvā ṭhanpratyaya utpādyate
praśnārthatvāt, vayaṃ brūmaḥ kāraṇena kāryamātmasāt kṛtaṃ tantvādinā paṭādīti, tvaṃ brūyāḥ kāryeṇa
paṭādinā ātmasāt kṛtāstantvādaya iti, katarasya vacasā viśeṣanirṇayo'stvāvayoḥ ?
viśeṣamapi cātra brūmaḥ --nanūktavastuvādavadityādi yāvadāsādyetasādyate iti . nanu pūrvamutpatataiva
mayoktam ārhatavādavadutpāda-vināśavatā vastunā sthitimatāpi bhavitavyaṃ bhūtatvāt ityādi, tacca
bhavadeva bhavati nābhavat, bhavacca kāraṇaṃ dravyameva utpādaṃ vināśaṃ kāryaṃ vātmasāt karoti āsādayati .
tasmāt tenaiva bhavatā dravyeṇa kāraṇena āsādyete kāryotpādāviti . nābhavat kāryamāsādayitumarhati
kañcidartham, asattvāt, khapuṣpavat . yadyevaṃ neṣyate, atastvanyathā khapuṣparūpamapyāsādyetaiva, nirbījamapi
utpādādeva bhavet, utpādo hi bhavatā nirbījo'bhyupagataḥ, sa cotpādo nirbījaḥ kāraṇāni ātmasāt
karotītīṣṭaḥ, tasmāt tenotpādena ātmasātkriyeta khapuṣpa-vandhyāsutādyapi . kiṃ kāraṇam ? tasya
khapuṣpāderutpādādarthāntaratvenā'bhūtatvāt, yad yadutpādādarthāntaratvenābhūtaṃ tat tenā''sādyamānamātmasātkriyamāṇaṃ dṛṣṭam, yathā aṅkura utpādenetyāpannam, aniṣṭaṃ caitat . aṅkuraṃ votpādo nāsādayet,
arthāntaratvenābhūtatvāt, khapuṣpa-vandhyāsutādivat .
yattūttareṇetyādi . yadasmābhirdūṣaṇamuktam--uttareṇa vināśena prācyasyāsatastatkāle tena vā
vināśena samprati asatā na yukto vyapadeśaḥ iti, asyottaraṃ parihārāntaraṃ yaducyate tvayā—
na bhāvidharmavyapadeśāditi . tadvyākhyā --bhāvinaṃ kṣaṇaṃ sandhāya ucyate kṣaṇo'syāstīti
kṣaṇikaḥ iti asahabhāvināpi bhāvinā tadvattā bhavati . kimiva ? maraṇadharmivat, yathā bhāvinā
maraṇadharmeṇa tadvān manuṣyādiḥ prāṇī vyapadiśyate tathā prathamakṣaṇo dvitīyakṣaṇenā'sahabhāvināpi bhāvinā
kṣaṇika ityapadoṣo vyapadeśaḥ .
tasyaiva cāsau bhāvasya vyayaḥ prācyasyeti nyāyya eva vyapadeśaḥ, yadi tāvat kālāntarabhāvinā maraṇadharmeṇāpi vyayātmakena tasyaiva dharmaḥ iti vyapadiśyate bhāvaḥ kimiti punarātmalābhānantarabhāvinā vināśenā''tmīyena prathamakṣaṇa eva kṣaṇika iti nocyate ? bhāvikṣaṇasandhānaṃ

kṣaṇika iti tasyotpannasya vyāpārasthitiriktatājñāpanārthaṃ yadvat kṣaṇika āste kṣaṇikaṃ
niketanamiti .
etadapi parikṛśameva . yuktaṃ yad maraṇadharmiṇi sthita evārthe ātmākhye'bhāvavilakṣaṇe
bhāvāntaravilakṣaṇe ca maraṇadharmivyapadeśaḥ . kṛtakatvānityatvadharmasambandhisthitaghaṭādyanityatvasya kṛtakatvena vyapadeśavadavasthitapuruṣamaraṇavyapadeśaḥ . ghaṭādyanityadharmivyapadeśavad
maraṇadharmivyapadeśaḥ .
cetyādi, maivaṃ maṃsthāḥ--pratibadhyamānena idānīṃ hetvantaramupāttamiti, kiṃ tarhi ? bhāvikṣaṇasandhānaṃ ca
prathamamevopāttaṃ mayā ātmalābhānantaram iti viśeṣyoktatvāt .
ato'nantaraśabdalopaṃ kṛtvāanantarakṣaṇo'syāsti iti vigṛhya anantaraśabdalopaṃ kṛtvā
ṭhanpratyaya utpādyate kṣaṇika iti, yathā devadatto devikaḥ devila iti vā ṭhājādāvūrdhvaṃ dvitīyādacaḥ
pā॰ 5 . 3 . 83 iti . kimarthaṃ punarevamucyate ? brūmaḥ --tasyotpannasya vyāpārasthitiriktatājñāpanārtham, utpannaṃ kriyāvirahitaṃ sthitivirahitaṃ ceti jñāpayitum . tadudāharaṇe yathāsaṃkhyam --yadvat
kṣaṇika āste niḥkarmetyarthaḥ, kṣaṇikaṃ niketanaṃ sthitapuruṣādirahitaṃ gṛhamityarthaḥ .
atrocyate --etadapi parikṛśameva, yuktaṃ yad maraṇadharmiṇītyādi . dravyārthanarthena sthitasya
janana-maraṇe yujyete bālādyavasthāniyamaparamparākriyānubhāvinaḥ savyāpārasya sthitasyaivārthasyasyāṃkṣaṇikasyātmākhyasyābhāvavilakṣaṇasya bhāvāntaravilakṣaṇasyeti dṛṣṭāntasya vaidharmyaṃ darśayati, viparyayasādhanād viruddho heturiti . evaṃ sthitameva jāyate jātaṃ ca mriyate sthityavinābhāvinī janma-maraṇe
maraṇāvinābhāvi ca janmeti evaṃ loke dṛṣṭatvāt . upadṛṣṭāntaśca --kṛtakatvānityatvetyādi,
kṛtakatvadharmā anityatvadharmā cāvasthita eva ghaṭādiḥ śabdānityatvapratijñāyāṃ dṛṣṭānta ucyate yat
kṛtakaṃ tadanityaṃ dṛṣṭaṃ yathā ghaṭādiḥ iti nāsthito nātyantābhāvo nāpi tato'rthāntarabhūto vā taddharmāsambandhī ākāśādiriti tadvadavasthitaghaṭādyanityatvasya kṛtakatvena vyapadeśavadavasthitapuruṣamaraṇavyapadeśo
janmanā tadavinābhāvāditi dṛṣṭāntasya svapakṣasādhanatāmāpādya dārṣṭāntikatvopasaṃhāraṃ karoti —
ghaṭādyanityadharmivyapadeśavad maraṇadharmivyapadeśaḥ .


āyuṣkajananamaraṇapariṇato vidyamāna evātmā jāyate mriyate ca, asati ca, kriyānupapatteḥ, tathā cābhiyuktāḥ paṭhanti--mṛṅ prāṇatyāge pā॰ dhā॰ 1404 iti, vyavasthito
jīvaḥ prāṇāṃstyajatyupādatte ca, tatra tadbhūtatvāt kiṃ sandhānena ?
yadapyuktaṃ tasyaiva cāsau bhāvasya vyaya iti nyāyya eva vyapadeśa iti tadapi na kiñcit,

āyuṣkajananetyādi . āyuḥkarmaṇā vyavasthitena jīvasya janana-maraṇe nāsatā khapuṣpādinā
nārthāntareṇātmāparigṛhītaparamāṇvākāśādinā vā . yathoktam—
āyugavasena jīvo jāyati jīvati ya ā+ugassuda+e .aṇṇāyugoda+e vā marati tu savvāyuṇāse vā ॥  
tasmāt tayorjanma-maraṇayordvayorapi tatrāyuḥkarmaṇi sthite vidyamānatvād vidyamāna evātmā svayamudīrṇāyuḥkarmapariṇato jāyate sa eva mriyate bhuktāyuḥkarmatvāt . asati ca kriyānupapatteḥ, nātyantāsati khapuṣpe janma-maraṇādikriyopapadyate nāpyarthāntare tatpariṇāmaśūnye gaganādau . tathā cābhiyuktāḥ
paṭhantīti jñāpakamāha . ke punarabhiyuktāḥ ? arthapravṛttitattvanibandhanaśabdasvarūpaparijñānalakṣaṇe
vyākaraṇe'bhiyuktāḥ vaiyākaraṇāḥ . yathāha--

arthapravṛttitattvānāṃ śabdā eva nibandhanam .
tattvāvabodhaḥ śabdānāṃ nāsti vyākaraṇādṛte ॥ vākyapa॰  1/13

tasmādarthatattvasya vyavasthāpanārthāyāḥ pravṛtterarthatattvaṃ vyavasthāpayituṃ pravṛttatvād vaiyākaraṇāḥ
paṭhanti --mṛṅ prāṇatyāge pā॰ dhā॰ 14. . 4 iti, vyavasthito jīvo mriyate prāṇānupāttānindriyā''yurbalocchvāsalakṣaṇāṃstyajati upādatte ca tāneva jāyata iti . tatra tadbhūtatvāt tatraivamprakāre'vasthitaprāṇopādānatyāgalakṣaṇajanma-maraṇātmakāyuṣkarmasādbhūtātmasvarūpatvāt kiṃ sandhānena ? kiṃ
prayojanaṃ kalpitena sandhānena ? nāstītyarthaḥ .
kiñcānyat --yadapyuktamityādi . tasyaiva bhāvasya vyayatvād vināśenotpādasya kṣaṇo'syāstīti kṣaṇikaḥ iti vyapadeśo nyāyādanapeta iti tvayā yaduktaṃ tadapi na kiñcit, nārtho'nenāyuktatvāt . taddarśayati --utpadyamāna-vinaśyatorapi tāvadityādi, yāvetāvutpattṛ-vinaṃṣṭārau bhāvau

utpadyamānavinaśyatorapi tāvadabhūtatvāt khapuṣpayoriva sambandhābhāvaḥ, kimaṅga punarutpādavināśayorasattvabhūtatvādavastutvāccāsambhāvyapravṛttyoreva ? api cātrāpi ṣaṣṭhyarthānupapattiḥ
asambandhādasahabhāvāt . nanvasahabhavane'pi ṣaṣṭhī vikāraviṣayā, tadyathā--dhānānāṃ saktavaḥ,
tandulānāmodanaḥ . etadapi na, dravyaparyāyasahavṛtteḥ, ghaṭasya vināśa iti yathā mṛddravyasyaiva . ataḥ sahabhāvinoreva sambandhādupapadyate'trāpi ṣaṣṭhī bhāvasya vyaya iti . anyathā hi
adravyayostūtpādavināśayornirbījayorvastvavaktavyam .
tāvetāvapi tvanmate na staḥ, utpāda evāṅkuraḥ iti vacanāt . tayoścābhūtatvādabhāvatvaṃ khapuṣpayoriva sambandhābhāvaḥ . tasmāt utpattaiva vinaṃṣṭā ityayuktaṃ vaktum, kimaṅga punarityādi dūrata
eva utpadyamāna-vinaśyadarthābhāve tatprabhāvalabhyayorutpāda-vināśayoḥ sambandhakathā, kutaḥ ? tayorasattvabhūtatvāt ? asattvabhūtatvamavastutvācca, na vastunī sto yayostāvutpāda-vināśāvavastu, tadbhāvādavastutvāt, tau cāsambhāvyapravṛttī khapuṣpavadasambhāvyapravṛttyoreva sambandhābhāvaḥ iti vartate .
kiñcānyat --api cātrāpītyādi . yathaiva astyastimatsambandhābhāvādasahabhāvinorutpāda-
vināśayoḥ kṣaṇikaḥ iti ṭhanpratyayābhāvaḥ tathā tasyaiva bhāvasya vyayaḥ iti ṣaṣṭhyarthānupapattirapi
asambandhāt, sambandhalakṣaṇā hi vibhaktayaḥ, kārakāvivakṣāyāṃ śeṣe sambandhe prātipadikārthavyatireke
ṣaṣṭhīvidhānāt, sambandhābhāvaścāsahabhāvāditi .
āha --nanvasahabhavane'pi ṣaṣṭhī vikāraviṣayā vikāralakṣaṇā . prakṛtyupamardaśca vikāraḥ,
tadyathā--dhānānāṃ saktavaḥ tandulānāmodana iti, na hyatra prakṛtirvikṛtyavasthāyāmasti, atha ca
prakṛtau ṣaṣṭhī śrūyate dhānānāṃ tandulānām iti .
atra brūmaḥ --etadapi na, kasmāt ? dravya-paryāyasahavṛtteḥ, dravyaṃ prakṛtirdhānātandulādiḥ paryāyeṇa
viśeṣeṇa vikāreṇa saha vartate, dhānātandulādiprakṛtereva saktvodanatvādivikārapariṇāmāt tathā tathā
vyavasthānāt . kimiva ? ghaṭasya vināśa iti yathā mṛddravyasyaiva piṇḍa-śivakādikramabhāvidharmaṇo
rūpādisahabhāvidharmaṇaśca ghaṭasyaiva kapālatvena mṛdātmanaḥ paramāṇvādisaṅghātapariṇāmyavayavasaṃsthānāntareṇa vartanaṃ vināśo ghaṭasyesyaiva ityucyate . tasmāt svajātyaparityāgavṛtterāvirbhāva-tirobhāvau
sarvabhāvānām . ataḥ sahabhāvinoreva sambandhādupapadyate'trāpi ṣaṣṭhī bhāvasya vyayaḥ iti bhāvo vīyate,
bhavanneva vartate vyeti udeti vetyuktaṃ bhavati dravyārthāparityāgenaivotpāda-vyayavṛtteḥ . ato'nyathā
hyadravyayostūtpāda-vināśayornirbījayorvakrastvavaktavyamiti vaktumevāśakyametat, bhāva
evāsau vastutvābhimato nāsti, kuto'syotpādo vināśo vā dharmo dravyārthasyasyābhāve khapuṣpasyeva ?


bhavantī hi mṛd dravyārthena bhavati, tadyathā śivakasya stūpakībhāva utpādāt stūpakaḥ,
saṃva ca stūpakatvenotpadyamānā vyeti . bhavanāddhi bhāvaḥ .
evaṃ tu bhāva eva na saḥ, pūrvamabhāvāt paścādabhāvāt pūrvaṃ paścāccābhāvāt, vandhyāputravat . yathā tu tvadudgrāha evaṃ prāk paścād madhye cābhāvāt . tadyathā--tvayā hyucyate tasyaiva
cāsau bhāvasya vyaya iti . bhāvasya iti kartṛlakṣaṇā ṣaṣṭhī syāt karmalakṣaṇā vā ? yadi
kartṛlakṣaṇā sa eva bhāvo vyeti, na bhavatyutpāda eva . yadi karmalakṣaṇā tato vināśakartṛkaḥ
kenotpādo nivartyeta ? tasmāt sa eva na bhavatyutpāda iti madhye'pyabhāvaḥ .

tadvaidharmyeṇa dravyārthavādina evotpāda-vināśopapattipradarśanārthamāha --bhavantī hi mṛd dravyārthena
bhavantyeva bhavantī svarūpamatyajantī bhavati utpadyate, tadyathā--śivakasya stūpakībhāva utpādāt
stūpaka iti nidarśanam . saiva ca mṛd bhavantī vyeti, tannidarśanam --stūpakatvenotpadyamānā śivakatvād vyetīti . bhavanāddhi bhāvaḥ, bhāvasya vyayaḥ ityatra yo'yaṃ bhāvaśabdaḥ so'pyevamasmaduktadravyārthaviṣaya eva ghaṭate yadarthasya vyaya ucyate, nānyathā, yattvabhavat khapuṣpādi adravyaṃ tannotpadyate na
vyeti vā .
evaṃ tvityādi . itthamuktanyāyena tvayokto bhāvaḥ sa bhāva eva na bhavati . kasmāt ?
pūrvamabhāvāt, bhavanābhāvādityarthaḥ . tathā paścādabhāvāditi bhāva eva sa na iti vartate . evametau
pratyekaṃ hetū, samuditāvapi, tadyathā --pūrvaṃ paścāccābhāvāditi . trayāṇāmapi hetūnāṃ vandhyāputravat
ityeka eva dṛṣṭāntaḥ . tvanmatenaiva caite hetavaḥ siddhāḥ, utpādakṣaṇasyaiva sattvābhyupagamāt . ato bhāva
eva na sa iti sādhūktam .
syāt pratyāśā--vartamānakṣaṇe bhāvo bhavitumarhatīti . sāpi na kāryā pratyāśā, kasyāmapyavasthāyāmasattvāt, tata āha --yathā tu tvadudgrāha evaṃ prāk paścād madhye cābhāvāt bhāva eva na
saḥ iti vartate . prāk paścāccābhāvatvamadravyatvādasmanmatenoktam . adhunā tvanmate vartamānakṣaṇe'pyasattve sādhite prāk paścāccābhāvatvaṃ siddhameva bhavatīti tat sādhayitumāha tvadvacanādeva, tadyathā—
tvayā hyucyate tasyaiva cāsau bhāvasya vyayaḥ iti vyapadeśaprasiddhisādhanārthena vacanena . tasya
cāyamartho bhāvasya iti kartṛlakṣaṇā ṣaṣṭhī syāt karmalakṣaṇā vā ? yadi kartṛlakṣaṇā sa eva bhāva
utpādo vyeti vinaśyati na bhavati, tenaiva vīyate na bhūyate vinaśyatītyuktaṃ bhavati, ko'sau na bhavati ?
utpāda eva . yadi karmalakṣaṇā tato vināśakartṛkaḥ kenotpādo nivartyeta ? ityayukta eva bhāvaḥ .

api ca tandulānāmodana ityatra svakālasamavasthāyidravyavṛttavikārāntaraṃ gaccheyustandulāḥ . tvanmate tu tasyā api svakālasamavasthāyidravyavṛttavikārāntaragaterasambhavāt
tadāsāvasannihita eva bhāvaḥ kathaṃ vyeti ityucyate ? yadi yadā sannihitastadaiva vyeti naiva
tarhyutpadyate, na sannihitaḥ, na bhavati . athotpadyate bhavati sannihitaḥ, na tarhi vyeti utpādavyayayorvipratiṣedhāt, kuta eva tattvadvacanaṃ tasyaiva bhāvasya vyaya iti .
evaṃ cottaro'pyasya vināśakṣaṇo naiva bhavati yatastadapekṣaḥ kṣaṇika ityucyeta, anutpannatvāt, khapuṣpavat ākāśavadvā .
dvayābhāve tu yadi sadeva ced vastviṣyate tata ārhatābhimatadravyārthasadbhāve kṣaṇe kṣaṇe
tasmāt sa eva na bhavatyutpāda iti madhye'pyabhāvaḥ . tasmāt prāk paścād madhye cābhāvād bhāvasya
vyayaḥ iti vacanāt kṣaṇikaśabdo nārthavān syāt .
api ca tandulānāmodanaḥ ityatra odanasya vikārasyātmalābhakāle dravyārthatastandulānāṃ
samavasthāyitvādodanena saha sthāsnutvād vikārāntaramodanatvaṃ tatra dravye vṛttaṃ gaccheyuḥ āpadyeraṃstandulāḥ, sambhavediyaṃ gatiridṛśī . tvanmate tu tasyā api svakālasamavasthāyidravyavṛttavikārāntaragaterasambhavāt tadvaidharmyāt tadāsāvasannihita eva bhāva utpādastvadiṣṭo'sanneva kathaṃ vyeti ityucyate ?
khapuṣpavadasannihitaḥ kena nyāyena vyeti iti śakyate vaktum ?
syānmatam--yadā sannihitastadā vyeti ityucyate iti nanūktam . atrocyate, sampradhāraḥ sa eva
vartate--tadevāyuktamiti, yadi yadā sannihitastadaiva vyeti naiva tarhi utpadyate, na sannihitaḥ,
na bhavati, nāstītyarthaḥ . athotpadyate bhavati sannihitaḥ, na tarhi vyeti . kasmāt ? utpādavyayayorvipratiṣedhāt, viruddhaḥ pratiṣedho vipratiṣedhaḥ, utpādo vyayena virudhyate vyayaścotpādena, ato
viruddhatvāt parasparanivāritatvād vipratiṣedhāt kuta eva tattattvadvacanaṃ tasyaiva bhāvasya vyayaḥ
iti ? dūrata eva na ghaṭate bhāvābhāvāditi .
evaṃ tāvadutpādakṣaṇa eva vināśakṣaṇa iti vaktumayuktam, vipratiṣedhāt na kevalamayameva na ghaṭate,
kiṃ tarhi ? evaṃ cottaro'pyasya vināśakṣaṇo naiva bhavati yatastadapekṣaḥ kṣaṇo'syāstīti
kṣaṇika ityucyeta, tasyābhāvādeva na ghaṭata ityarthaḥ . kasmāt ? anutpannatvāt khapuṣpavaditi
gatārtham, sautrāntikaṃ prati ākāśavaditi vā . evaṃ tāvadutpāda-vināśau na yuktāvekakṣaṇe kṣaṇāntare
vā kṣaṇikaśabdābhidheyo yataḥ syāt .
tathā ca dvayābhāve tu utpāda-vināśakṣaṇābhāve'pi yadi sadeva ced vastviṣyate tata idamāpannam—

paryāyanayasadbhāvāccotpādavināśābhyupagamāt kṣaṇikāḥ sarvabhāvā iti kṣaṇikaśabdārthavattopapadyate .
evameva ca jātireva hi   iti śloka itthaṃ paṭhitavyaḥ—
jātireva hi bhāvānāmanāśe heturiṣyate .yo jātaśca na ca dhvasto naśyet paścāt sa kena ca ॥
sthitaśca jāyate ca na ca dhvaṃsate ghaṭadravyārthātmā . na tāvadasthitaḥ, anutpādavināśātmakatvāt, asaṃskṛtatrayavat .
utpādavināśamātrātmakatāyāṃ tu nirbījāyāṃ tayorabhāvaḥ prāptaḥ, bhāvitavat sthitamevotpadyate vinaśyati ca... ... ....
ārhatābhimatasthitadravyārthasadbhāve kṣaṇe kṣaṇe paryāyanayasadbhāvāccotpāda-vināśābhyupagamāt kṣaṇikāḥ
sarvabhāvā iti kṣaṇikaśabdārthavattopapadyate, nānyatheti .
evameva ca yathā vyākhyātaṃ tathā jātireva hi   iti śloka itthaṃ paṭhitavyaḥ,
tadyathā --jātireva hi bhāvānāmanāśe heturiṣyate, paścārddhaṃ tadeva . tvayā tu bhāvānāmanāśe
ityatra saṃhitāpāṭhajo makāro vikārasahitapāṭhād vināśitaḥ kenacidajānatā durlikhitatvādvā'nyena
durupadeśādvā, yasmāduktavidhinā sthita evārtha utpadyate nāsthita iti pratipāditaṃ tasmādutpattirevāvasthāne kāraṇam, avasthitasyaivotpatterjātaṃ ca sthitaṃ cetyato na dhvastaṃ tasyotpattikāla evāvinaṣṭasya
satatāvasthānātmakasya paścāt ko vināśahetuḥ ? iti na kadācidapi vināśaḥ .
mā maṃsthāḥ--sāhasamidaṃ sthitaṃ jāyate jātaṃ ca na dhvaṃsata iti, tadarthaṃ pratijñāyate --sthitaśca
jāyate ca na ca dhvaṃsate ghaṭadravyārthātmeti . tasya yugapat pratipādayitumaśakyatvāt krameṇa pratipādyate, sthitatvaṃ tāvat na tāvadasthita iti pratijñāyate, asthitatvapratiṣedhe sthitatvaṃ sidhyatīti .
kasmāt ? anutpādavināśātmakatvāt, yadutpādātmakaṃ vināśātmakaṃ ca na bhavati tannāsthitam,
sthitameva . asaṃskṛtatrayavat yathā pratisaṅkhyānirodhaḥ, apratisaṅkhyānirodhaḥ, ākāśam ityetat
trayaṃ buddhyabodhyatvād rūpādivat sat pratyayenājanitatvādasaṃskṛtaṃ trayam iti saṅkhyāśabdavācyatvācca sacca nāsthitaṃ ca tathā ghaṭo'pīti .
tvanmatena cotpāda-vināśamātrātmakatāyāṃ tu nirbījāyāṃ sthitārthaśūnyāyāṃ tayorutpādavināśayorabhāvaḥ prāptaḥ . yadapyuktaṃ tasyaiva cāsau bhāvasya vyayaḥ iti etadapi na kiñcit'

iti kṣaṇikāḥ sarvasaṃskārāḥ   iti śloko'pyevaṃ paṭhitavyaḥ--sarve'pyakṣaṇikā bhāvāḥ kṣaṇikānāṃ kutaḥ kriyā .bhūtiryeṣāṃ kriyā saiva kārakaṃ saiva cocyate ॥
bhāvā vastūni . te sarve'pyakṣaṇikāḥ sthitikriyābhyām . evaṃ te sthitikriyābhyāmakṣaṇikāḥ . yadi kṣaṇikāḥ syustata eṣāmutpādavināśau naiva syātām, vyāpārasthitiriktatvāt, khapuṣpavat .
yadyakṣaṇikā bhāvāstata utpādavināśavyatiriktavyāpārāsambhavāt tadatiriktatvād
nanvasthitā eva khapuṣpavat . punarvyāpārariktā kṣaṇikataivaiṣā saṃvṛttā .
etadapi naiva, bhūtiryeṣāṃ kriyā saiva bhavati ityabhyupagamāt, vyāpārāriktatā hi
dravyārthavastuno bhūtereva .
ityupakramya śabdato'rthataśca yāvad vipratiṣedhāt iti bhāvitena tulyaṃ bhāvitavadityatidiśati sthita-
mevotpadyate vinaśyati cetyādi .
yo'pi ślokaḥ kṣaṇikāḥ sarvasaṃskārāḥ   ityādi so'pyevaṃ paṭhitavyaḥ etasmāt
kāraṇāt itiśabdasya hetvarthatvāt . tadyathā --sarve'pyakṣaṇikā bhāvāḥ kṣaṇikānāṃ kutaḥ kriyā ?
paścārddhaṃ tvatpāṭhavat . utpannasyāvināśapratipādanārthaḥ ślokaḥ . tadvyākhyā --bhāvā vastūnīti paryāyaḥ,
te sarve'pyakṣaṇikāḥ sthityā kriyayā ca utpatti-vināśātmikayā satatabhavanakriyātmakā ityuktāḥ
evaṃ te sthiti-kriyābhyāmakṣaṇikā ityupasaṃhṛtārthavyākhyaiva . tvanmatavad yadi kṣaṇikāḥ syuḥ tata eṣāmutpāda-vināśau naiva syātām, vyāpāra-sthitiriktatvāt, khapuṣpavadityaniṣṭāpādanasādhanamidaṃ gatārtham . tasmāt sthitasyaivotpāda-vināśasiddherakṣaṇikā bhāvāḥ .
atrāha --yadyakṣaṇikā ityādi . yadi sthitāto'kṣaṇikaśca bhāvastasyotpāda-vināśau na staḥ,
utpāda-vināśavyatiriktaśca nānyaḥ kaścid vyāpāraḥ sambhavati, tadasambhavāt tadatiriktatvam—
utpāda-vināśātiriktatvam, utpāda-vināśātiriktatvādanutpanna-vinaṣṭatvādapi nanvasthitā eva
yuṣmaduktavidhinā khapuṣpavat asthitānāṃ kutaḥ kriyā ? ityuktam . punarvyāpārariktā nirvyāpārakṣaṇikataiva saṃvṛttaiṣeti .
atrocyate--etadapi naiva, bhūtiryeṣāṃ kriyā saiva bhavati ityabhyupagatamasmābhiḥ prāgeva sthitaśca
jāyate ca na dhvaṃsate ca iti vyāpārāriktatā vyāpārayuktataiva hi dravyārthavastunaḥ . kasmāt ?
bhūtereva, evaṃ hi bhavad vastu bhavet yadi bhavatyeva bhavati tat punarbhavanaṃ tvadiṣṭaṃ nirbījamanavasthitaṃ

abhyupagatamapi caitad bhūtiryeṣāṃ bhāvānāṃ sa eva vyāpāra iti, nābhūtiḥ utpannasyātyantavināśo vā . utpādavināśāvāvirbhāvatirobhāvāvasthitasyaiva . tasmād nirvyāpārakṣaṇikā na bhavanti bhāvā nāpyasthitakṣaṇikāḥ . saiva ca bhūtiḥ kārakam, bhavyabhavanadravyārthatvāt .
evaṃ ca tadapyakasmāt khinnaṃ naṃṣṭā cet   ityādi . sthitasyaivārthasyotpadānamutpādo viśeṣeṇādarśanaṃ vināśaḥ . tatra ko naṃṣṭā ? ko nāśo yasya vighnaścintyate ? ko
vinaṃkṣyati ? vināśa eva nāsti kuto'sya heturyata ucyate--sādhyaṃ vināśahetutvam
  iti . api ca vayamitthaṃ paṭhāmaḥ--bhaviturbhāvavidhnaḥ ko na cennaiva tathā bhavet .vidhnaḥ svayaṃ vināśo vā kaḥ kasya vināśahetuḥ ॥
pratipakṣasaṃsparśavinirmukto bhāva eva bhāva iti nirdhāryaḥ . yathā hi bhāva utpannaḥ
na bhavati janmeti, tad darśayati --abhyupagatamapi caitadityādi . mayābhyupagatameva prāguktā bhūtiryeṣāṃ
bhāvānāṃ sa eva vyāpāra iti nābhūtirabhāvaḥ prāgasadutpādo nāpyutpannasyātyantavināśaḥ pradhvaṃsābhāvaḥ, kau tarhi tāvutpādavināśau ? āvirbhāva-tirobhāvāvavasthitasyaiveti vistaraśaścaritārtham .
tasmādevaṃvidhakriyāyuktatvād nirvyāpārakṣaṇikā na bhavanti bhāvā nāpyasthitakṣaṇikāḥ .
ata eva kārakaṃ saiva ca bhūtiḥ kārakamāvirbhāva-tirobhāvātmikā sthitasyaiva, kasmāt ?
bhavyabhavanadravyārthatvāt, bhavati iti bhavyaṃ kartari, bhūyate yat tena tad bhavanaṃ bhāve, kartṛ-bhāvasādhanalabhyātmano'ṅgulivakrarjutvavadātmanaivātmanaḥ sādhyasādhanatvāt .
evaṃ ca tadapi akasmāt khinnam . evaṃ sthitārthāvirbhāvatirobhāvamātrotpādavināśatve yat
paṭhyate naṃṣṭā cet .   ityādiḥ ślokaḥ so'pyakasmāt khedaḥ . sthitasyaivārthasyotpādanamutpādaḥ, viśeṣeṇādarśanaṃ vināśo'nyathā darśanaṃ prāgvadadarśanam . tatra ko naṃṣṭā'tyantādṛśyātmanā
tvanmataḥ ? ko nāśaḥ pradhvaṃsābhāvātmako yasyaivaṃlakṣaṇasya vighnaścintyate ? ko vinaṅkṣyati ? na
kaścidapi bhāvo vinaṅkṣyatītyarthaḥ . kasmāt ? vināśābhāvādevaitat sarvamunmattakapralapitasthānīyamavicārakṣamam, ata āha--vināśa eva nāsti kuto'sya heturyata ucyate --sādhyaṃ vināśahetutvamiti .
api ca vayamitthaṃ paṭhāmaḥ, bhraṣṭāmnāyastu tvadīyaḥ pāṭhaḥ, madīyastvabhraṣṭaḥ, śrūyatām,
tadyathā--bhaviturityādi ślokaḥ . asya vyākhyā --pratipakṣasaṃsparśavinirmukta ityādi . dravyārthanityatvād bhāva eva bhāva iti nirdhāryo na pratipakṣaḥ kṣaṇikaḥ, taṃ prāgabhāvapradhvaṃsābhāvātmakama


sa bhavitā cet punarasya tathā, bhavane ko vighnaḥ ? yadi hi bhāvo bhūtaḥ ko'syottarakālamapi
bhavato bhavane vighnaḥ ? sadā hi tena bhavatā bhāvena bhavitavyam .
na cennaiva tathā bhavet . atha punarevaṃ neṣyate tato'bhavanadharmatvādadhunāpi naiva bhavet,
naiva kadācidapi bhavet tathā .
asti bhavane vighnaḥ--svayaṃvināśo vināśahetusānnidhyaṃ vā . kaḥ kasya vināśaheturvā ?
yathā ghaṭādīnāmaśmādyabhighāto'gnisambandhaḥ pārthivarūpādīnāmapāṃ ca vināśahetuḥ . janmaiva
vināśa iti vā .sādhye vināśatattve te, svayameva pratilayaḥ .
tataḥ kathamidaṃ nirdhāryate ?
saṃspṛśya pratipakṣaṃ bhavatyeva bhavati iti nirdhāryaḥ . kathaṃ nirdhāryaḥ ? ucyate --yathā hi bhāva utpannaḥ sa
bhavitā bhūto'sti cet punarasya tathā bhavane ko vighnaḥ ? nāstyevetyabhiprāyaḥ . tadvivṛṇoti—
yadi hi bhāvo bhūtaḥ ko'sya uttarakālamapi bhavato bhavane vighnaḥ ? sadā hi pūrvaṃ paścāt
tadānīṃ ca triṣvapi kāleṣu tena bhavatā bhāvena bhavitavyam, na na bhavitavyaṃ kadācit .
na cennaiva tathā bhavet . tadvyākhyā --atha punarityādi, athaivaṃ neṣyate--adhunā bhavitṛtvāt
triṣvapi kāleṣu bhavatyeveti, ato'sāvabhavanadharmā, tataśca abhavanadharmatvādadhunāpi naiva bhavet, idānīṃ
bhavitṛṣveva na dṛṣṭaḥ san naiva kadācidapi bhavet tathā'dhunātvena khapuṣpavadityāpannam . aniṣṭaṃ caitat .
itarāvāhatuḥ asti bhavane vighnaḥ bauddha-vaiśeṣikau yathāsaṅkhyam --svayaṃvināśo vināśahetusānnidhyamiti ca, vāśabdāt . vayamatra pṛcchāmaḥ yathā --kaḥ kasya vināśaheturvā ? iti
nidarśyāviti, aśakyamityabhiprāyaḥ . vaiśeṣiko brūyāt --yathā ghaṭādīnāmaśmādyabhighāta ityādi
pūrvanayavad nidarśanāni gatārthāni . bauddho'pi jahukkhittaṃmi leṭṭhuṃmi   ityādi janmaiva
vināśa iti brūyāt . tayoryugapaduttaram --sādhyaudhyevināśatattve ttate ityādi . kṣaṇikavādin
brūyāstvam--jātasya svayaṃ vināśaḥ prāgabhāvapradhvaṃsābhāvalakṣaṇa iti, vayaṃ tu brūmaḥ--pratilaya iti uktanyāyena . vaiśeṣika tvaṃ brūyāḥ--tenāśmābhighātāgnisaṃyogādinā ghaṭapārthivarūpodakānāṃ vināśa iti, vayaṃ
brūmaḥ--svayameva pratilaya iti . tataḥ kathamidanyatarāsiddhānnirdhāryate ?


tasmin sati paścādagrahaṇāt . idamasaṃjñāpakam, svayaṃ vināśe'pi hi bhāve'kṛtake
kramaniyamaprāptavṛttau prāg dṛṣṭastathā na gṛhyate'nyathā gṛhyate . tatasteṣāṃ tathā'nupalabdhirvināśaḥ .
kathaṃ kṛtvā ? yathāsaṃkhyanirdeśā hi mṛdrūpādayaḥ śivakākhyāṃ labhante svena rūpeṇa
cāvinaṣṭāḥ tattatsvabhāvabhūtereva līnāḥ piṇḍatvena utpannāḥ stūpakatvena stūpaka ityucyante
abhighātapratyayavaśādvā kapālāni . atastadānīṃ śivakāderagrahaṇaṃ na svayamabhāvād
vināśanādvā .

anyatarāsiddhivyudāsārthamāhatuḥ --tasmin sati paścādagrahaṇāditi pūrvanayavyākhyāvadanugantavyam . tatrottaraṃ dvayorapi --idamasaṃjñāpakam, yasmāt svayaṃvināśe'pi bhāve svayaṃvināśo hi
bhāvasyāvirbhāva-tirobhāvātmakaḥ pratilayo bhāva uktaḥ, sa ca uktavad bhāvatvādevākṛtakaḥ, tasmiṃścākṛtake bhāve kramaniyamaprāptavṛttau, krameṇa niyamaḥ kramaniyamaḥ, kramaniyamena prāptā vṛttiryasya sa
kramaniyamaprāptavṛttirbhāvo'kṛtakaḥ, mṛtpiṇḍa-śivaka-sthāsakādikrameṇa niyataiva vṛttiḥ prāpyate, piṇḍācchivakaḥ śivakāt stūpaka ityādi svayameva, kartrādikārakāntarāṇyapi niyatamṛtpiṇḍa-cakra-sūtrodakakulālādirūpāṇi krameṇa bhavantyeva bhavanti . tasmiṃśca kramaniyamaprāptavṛttau bhāve prāg dṛṣṭo ghaṭatvābhāvakapālatvenā''virbhavaṃstirobhavaṃśca ghaṭatvenāśmābhighātādinimittabhavanaprakāreṇa na gṛhyate ghaṭatvena,
kapālatvena gṛhyate, tatasteṣāṃ sidhyatyevāsmanmatena tirobhūtāvagrahaṇaṃ ghaṭapārthivarūpādyudakānāṃ tena
rūpeṇānupalabdhirvināśo viśeṣeṇādarśanamanyathopalabdhirevānupalabdhiriti .
tasya bhāvanāpraśnaḥ --kathaṃ kṛtvā ? iti . vyākaraṇam --yathāsaṅkhyanirdeśā hītyādi,
mṛt iti dravyārthabhavanaikyādekasaṅkhyayocyate, rūpādayaḥ ityāvirbhāva-tirobhāvaparyāyārthabhavanabhedād bahutvasaṅkhyayocyante, ubhaye'pi śivakākhyāṃ labhante svena rūpeṇa cāvinaṣṭāḥ . kasmādavinaṣṭā ātmanā ? iti cet, tattatsvabhāvabhūtereva tena piṇḍāśmābhighātādisvaparāpekṣeṇa svabhāvena
bhavanād līnāḥ--tirobhūtāḥ piṇḍatvena kartṛpratyayavaśācca utpannāḥ stūpakatvena stūpaka ityucyante
mṛdrūpādayaḥ, abhighātapratyayavaśādvā kapālānīti . sarvajño hi
jaṃ jaṃ je je bhāve pariṇamati payoga-vīsasādavvaṃ .taṃ taha jāṇāti jiṇo apajjave jāṇaṇā ṇatthi ॥ āva॰ ni॰ 794
iti vacanāt tathā tathā paśyati . tadupasaṃharati --atastadānīṃ śivakāderagrahaṇaṃ na svayamabhāvād
vināśanādvetyubhayorapi uttaroktiḥ .



pārthivā api rūpādayo'gnisambandhasāmarthyāt pūrvarūpatirobhāve punaranyathotpannāḥ .
evamapāmagninā'lpatarāvirbhūteḥ antyānāmapāmatisūkṣmatvādabhivyaktāvasāmarthyamiti agrahaṇam, na tena vināśanāt .
mā cādhṛtiṃ kārṣīḥ . sarve'nye'pi vastuvādyudgrāhāḥ tvadudgrāhavadārhatatāmevānupatanti .
ye'pyāhuḥ--

rāśivat sārthavat... ... ...
... ... ...॥

eṣa syādvāda eva, anekāntārthatvāt .

śaktyantaratvatādātmyānyānanyatvaprakalpanāt .

śaktyantaraṃ narādiṣu pratyekamasat senāyāṃ dṛṣṭaṃ prabalaripuvijayanam . tadātmanā tu

pārthivā apītyādi tadgranthavadevātrāpi granthaḥ, viśeṣastu pūrvarūpatirobhāve punaranyathotpannā iti vyākhyātārthānusāreṇa viśeṣaścāgnisambandhāndhasāmarthyam . evamapāmityādi, viśeṣastu
agninā'pāmalpatarāvirbhūterarthāntarāpekṣānapekṣasthitārthabhavanavyāpterevā'pāmalpatarāvirbhūtiragnisamba—
ndhasāmarthyāt, ato'ntyānāmapāmatisūkṣmatvādabhivyaktāvasāmarthyam, na sphuṭaṃ grahītuṃ śakyate
pratyakṣataḥ, anumīyante tu tirobhūtā iti anena prakāreṇā'grahaṇaṃ na tenāgnisaṃyogena vināśanāditi .
tasmāt sādhu avocāma--ārhataṃ dravyārthavādameva paryāyārthākāṅkṣaṃ kṣaṇikavastuvādaḥ samarthayatīti .
mā cādhṛtiṃ kārṣīrityādi . mamaiva kṣaṇikavādina ārhatatvamāpatitamanicchato'pi ityanutāpaṃ mā kārṣīḥ, kiṃ tarhi ? vidhyādibhaṅgāntapātinaḥ sarve'nye'pi vastuvādyudgrāhāstvadudgrāheṇa tulyā
ārhatatāmevānupatanti vastūdgrāhasyā'nekāntatvāpatteḥ, sa ca teṣāṃ pūrvābhyupagamavirodho vyasanam,
paravyasanamāśvāsakaramiti tadvyasanadarśanādātmāśvāsanaṃ kuru dhṛtiṃ bhāvaya .
anantarātītanayadarśanaṃ tāvad bhāvayāmaḥ --tadyathā--ye'pyāhū rāśivadityādi eṣa ślokaḥ
syādvāda eva anekāntārthatvāt . tadvyākhyāślokamāha --śaktyantaratvatādātmyetyādi, senāyāṃ bhāvite
sarvadṛṣṭānteṣu rāśi-sārthādiṣvapi bhāvitameva bhaviṣyatīti lāghavārtham . śaktyantaraṃ narādiṣu
pratyekamasat senāyāṃ samuditanarādicaturaṅgāyāṃ dṛṣṭaṃ prabalaripuvijayanam, tadātmanā senātmanā tu pratyekaṃ

pratyekaṃ tānyeva hi narādyaṅgāni seneti tenaiva tayorekatvanānātvāṅgīkaraṇād dravyārthaparyāyārthānupātaḥ kṛto bhavati .
narādisāmānyatādātmye'pi ca rūpāntaranirūpitarūpatvāt senā'nyāpi tebhyaḥ
rūparasārthāntaratvavat .
nṛrathāśvadvipavatī... ... ....... ... ...॥
tathā śikharādibhyo'nyo'nanyaśca śikharī . tathā maricakṣodādibhyo'nyadananyacca pānakam .
tathātmāpi sukhādibhyo'nyo'nanyaśca . tathā mādhuryāmlādirapi . tadvatsiddheṣu kaṭutvādiṣu
saṃhateṣu pānakadravyaṃ svatattvamapi tadvatsiddhatvāt madhurarasavat . na hi tadvat... ... ....
tānyeva hi narādyaṅgāni seneti tenaiva tayoḥ narādisenākhyavastunoḥ samudāyi-samudāyayoraṅgā-'ṅginorekatva-nānātve vādinā udgrāhayatā'ṅgīkṛte, tadaṅgīkaraṇād dravyārtha-paryāyārthānupāta ubhayanayātmakasyādvānupātaḥ kṛto bhavati .
ubhayanayātmakatve sādhanamāha --narādisāmānyatādātmye'pi cetyādi yāvad rūpa-rasārthāntaratvavaditi . yathā hi bhavanasāmānyena bhavadapi rūpaṃ rasādarthāntaram, raso'pi rūpād rūpāntareṇa
nirūpitarūpatvāt, tathā gandhādeḥ, gandhādirapi tābhyām, tacca rūpaṃ śaktyantaraṃ tayoḥ, tatra vṛtau
rūpa-rasau tato'nyau parasparataḥ, evaṃ narādaya eva seneti tatsāmānyatādātmye satyapi senā'nyāpi
tebhyaḥ, apiśabdādananyāpi tatsamudāyamātratvāt tadātmatvāt . tasmādeṣa prāgeva nyāyaḥ, tadyathā—
nṛ-rathā-'śvetyādi ślokaḥ, śaktyantarādanyā tādātmyādananyeti . tathā śikharādibhya iti . śikharasānvādiṣu pratyekamasattvādanyaḥ samuditeṣu teṣveva sattvādananyaḥ śikharī tebhyaḥ . tathā maricetyādi . yuktito miśriteṣu iti vacanāt pānakasya maricādibhyo'nyatā ṣaḍrasatvācca pṛthagatadātmatvādananyatā vātādirogakopopaśamādiśaktyantarasattvā'sattvābhyāṃ pṛthak samudāye ceti .
tathā ātmāpi sukha-duḥkhecchā-dveṣādisahakramabhāviparyāyātmakatvādananyaḥ teṣāṃ sukhādīnāmātmapariṇāmamātratvāt tadabhedācca, anyastu, pratyekaṃ teṣāṃ virodhyavirodhibhedāt tāvatparisamāpteśca śaktyantaratadātmatvābhyāmanyā-'nanyatvaprakalpanāt . tathā mādhuryāmlādirapi, te madhurādayo dharmā yeṣāṃ santi te
tadvantaḥ, tebhyastadvadbhyaḥ siddhāni kaṭutvādīni, teṣu saṃhateṣu pānakadravyamām, atra pratijñā svatattvamapīti, apiśabdāt paratattvamapi, tadvatsiddhatvāt, madhurarasavat, yathā rasaḥ pṛthivyādyanabhyupagame'pi

tathaiva puruṣadravyaṃ skandhā api . arūpamapi syād rūpam...vijñānātmatvāt . evaṃ
pañcāpi . ātmāpi ta evetyātmānātmā ca . tasmāt ta evāprājñā ya ātmānaṃ skandhā eva
ityāhuḥ . bhedavāde... ... .... audāsīnyācca tattveṣu mithyābhiniveśāt jñānasukhādyanyānanyātmakasyādvādanirūpitamātmānaṃ na paśyasi . tasmāt sāmānyaviśeṣātmaka-
rūpādisahabhāvidharmāntarasaṅgatimantareṇānupalabdheḥ svatattvaḥ paratattvaśca tathā pānakamapi . na hi tadvadityādi dṛṣṭāntavyākhyā gatārthā .
tathaiva puruṣadravyamityādi, skandhamātre nātmaprakāraḥ samānīyate . kathaṃ na samāpyate ? yasmāt
skandhā api ityuddeśaḥ . nirdeśo'rūpamapi syād rūpamityādi, rūpādicakṣurādiviṣayendriyāvijñaptyākhyaṃ rūpaṃ vijñānātmasātkṛtaṃ rūpyate tasmāt tadarūpamapi vijñānātmatvāt . evaṃ pañcāpītyatidiśati, vedanādīnāmapi rūpādisvābhāvyaudārikānaudārikādibhedalakṣaṇasambandhāvinābhāvāt
parasparāvinirbhāgavṛttyabhyupagamāt . yathoktam—
yathā'nalakalāpauyathā nalakalāpau dvau tiṣṭhato'nyonyasaṃśritau .evaṃ nāma ca rūpaṃ ca tiṣṭhato'nyonyasaṃśrite ॥  
iti . ātmāpīti so'pi vijñānātmakasta eva rūpādayaḥ skandhā ityātmā'nātmā ca śaktyantaratadātmatvābhyāmeva . tasmāt saiddhārthīyasthityanatikramādudgrāhitavastūnāmayuktaṃ tairapi paṭhitamekāntena—
rāśivat   ityādi .
tasmāt ta evāprājñā ye skandhavyatiriktāvyatiriktātmānamātmānaṃ skandhā eva ityāhurityudghaṭanā . itaścāprājñatā teṣāmeva bhedavāda ityādi, yathātītanaye rūpādisamudāyamātraṃ tattvam 
iti samudāyo rūpādīnāṃ viśeṣāṇāṃ sāmānyamabhyupagataṃ tato na viśeṣavādyasāviti nirākṛtastathehāpi
pañcānāṃ skandhānāṃ samudāyaḥ sāmānyameveti nirākāryo jāyase saiddhārthīyaistadubhayamicchadbhiḥ, ato mā
grahīrvastviti . kiñcānyat --audāsīnyāccetyādi . tattvaparijñānānādarād mithyābhiniveśāt
ahamasmi tattvadarśī ityātmābhimānācca bhavatastvadudgrāhaprāpitaṃ jñāna--sukhyākhādyanyānanyātmakasyādvādanirūpitam ahaṃ sukhī duḥkhī rakto dviṣṭo vāsmi ityātmānaṃ na paśyasi . tasmāt tādātmya

tvānatikramād rūpādisamudāyamātravādino'pi saiddhārthīyatvāpattirvastuvāditvāt . evaṃ śeṣavādeṣvapi . ityalaṃ prasaṃginyā saṃkathayā . virama vastuvādāt .
evaṃ tu gṛhyatām--niḥsvabhāvamidaṃ sarvaṃ suptonmattādivat . tadatadākāraprakalpanānupātivijñānatvāt paramārthatastattadākāraśūnyamidaṃ śūnyameveti kalpayituṃ nyāyyaṃ śūnyagṛhavat
praveṣṭṛsthātṛnirgantṛkalpotpādādirahitam .
sa ca svabhāvo na svato nāpi parato na dvābhyāṃ nāpyahetutaḥ . atha kathaṃ svaparobhayā-
śaktyantarodgrāhapuraskṛtasāmānyaviśeṣātmakatvānatikramād rūpādisamudāyamātravādino'pi saiddhārthīyatvāpattirvastuvāditvāditi sādhūktam .
evaṃ śeṣavādeṣvapīti atideśaḥ . evaṃ śeṣeṣu puruṣādivādeṣvapi syādvāda evāpadyate balāt,
tatra tatra tathaiva yojitam . ityalaṃ prasaṅginyā saṅkathayā, kiyaducyate ? virama vastuvādāt, ekāntaniścayapuraskriyā--vastuvādābhyupagamayoḥ sambandhābhāvāt .
kiṃ tarhi ? evaṃ tu gṛhyatām --niḥsvabhāvamidaṃ sarvaṃ suptonmattādivat . yathā suptasya saṃvṛte'pyavakāśe hastiyūthādidarśanaṃ niḥsvabhāvaviṣayaṃ tadatatsvabhāvaśūnyaṃ tathā jāgrato'pi, yathā vā mattasya
madyādyākulasya . supta-mattasthānīyā eva hi rakta-dviṣṭa-mūḍhāḥ pākhaṇḍinaḥ . tadatadākāraprakalpanānupātivijñānatvāt tadatatsvābhāvyena vijñānakalpitākāraṃ supta-mattādivijñānaviṣayavat kimapi kimapi
ityābhāvāsāt paramārthato nāsti kaścidākāraḥ, śūnyaṃ taistairākārairidaṃ gṛhyamāṇamapi buddhyā
grāhakākārapariplavād grāhyākārabhrānteśca, tasmānna grāhakam, śūnyameveti kalpayituṃ nyāyyam, kimiva ?
śūnyagṛhavat praveṣṭṛ-sthātṛ-nirgantṛkalpotpādādirahitam, yathā śūnyagṛhe na praveṣṭā na sthātā na
nirgantā utpatti-sthiti-vināśasambandhī tathotpāda-sthiti-bhaṅgarahitamidaṃ jñānavijñeyābhimatamityuddeśaḥ .
sa ca svabhāvaścintyamāno hetuto'hetuto vā syāt . yadi hetutaḥ svataḥ parataḥ ubhayato vā
syāt . sa ca svabhāvo na svato nāpi parato na dvābhyāṃ nāpyahetutaḥ, atropapattipraśnaḥ --atha kathaṃ

bhāvaḥ ? asiddhyayuktyanutpādasāmagrīdarśanādarśanebhyaḥ .
svaparobhayābhāvaḥ ? brūmaḥ--ebhyo hetubhyaḥ asiddhyayuktyanutpādasāmagrīdarśanādarśanebhyaḥ .
asiddhāvayuktau ca kaḥ svabhāvaḥ ? utpāde sati svaḥ paro vā bhāvaḥ syāt, anutpāde kutaḥ saḥ ?


asiddheddhistāvad na dīrghe dīrghatvaṃ parāyattatvād dīrghatvasya . yadi hi svaviṣayamevaitat syāt anāmikāhrasvatvaṃ na syāt, aparāpekṣatvāt . tasyāścāhrasvatve madhyamādīrghatvābhāvaḥ . tasmāccānāmikāhrasvatvābhāvaḥ, tayoḥ parasparāyattatvāt . kadā madhyamā dīrghā
setsyati yadānāmikā hrasvā bhavet anāmikā ca kadā hrasvā bhavati yadā madhyamā dīrghā
setsyatītītaretarāśrayatvādasiddhiḥ .
na hrasve'pi dīrghatvaṃ tatpratidvandvitvāt . tasya vā dīrghatve dīrghatvābhāvād dīrghatvaṃ
sāmagryāṃ darśane'pi na svo bhāvaḥ . adarśane punarnaiva svabhāva ityupasaṃhāro bhaviṣyati .
krameṇaite hetavaḥ pratipādyā ityata āha --asiddheddhistāvadityādi . aṅgulirmadhyamā dīrghā,
anāmikā hrasvā, tayordīrghāyā madhyamāyā dīrghā iti yaḥ svabhāvo dīrghatvaṃ tanna tāvad dīrghe
svātmani asti . kasmāt ? parāyattatvāt tasyā madhyamāyāstasya dīrghatvasya, taddhi tasyā dīrghatvamanāmikāhrasvatvāyattam, tāṃ hyanāmikāṃ hrasvāmapekṣya madhyamā dīrghā ityucyate, yat svātmanyasiddhaṃ
kharaviṣāṇādivat tat kathaṃ parataḥ sidhyet .
syānmatam--svāyattameveti . tanna, anāmikāhrasvatvābhāvaprasaṅgāt, yadi hi svaviṣayamevaitat
syāt yadyātmāyattameva madhyamāyā dīrghatvam tathānāmikāhrasvatvaṃ na syāt, aparāpekṣatvāt, sāpi
dīrghaiva syāt, yathā hi madhyamā'nāmikānirapekṣā dīrgheṣyate tathānāmikā'pi madhyamānirapekṣā svata eva
dīrgheṣyatāṃ madhyamāvat, na tu bhavati tasyā hrasvatveṣṭeḥ .
athāhrasvaiveṣyate tatastasyāścāhrasvatve madhyamādīrghatvābhāvaḥ, tasyā anāmikāyāḥ svātmani
hrasvatvābhāve madhyamāyā dīrghatvaṃ na syāt, tāmevāpekṣya hrasvāmanāmikāṃ dīrghā iti vyapadeśāt sā
cedanāmikā hrasvā na bhavati kāmanyāmapekṣya dīrghā syād madhyamā ? iti tasyā dīrghatvābhāvaḥ .
tasmācca madhyamādīrghatvābhāvād dīrghatvapratipakṣasyānāmikāhrasvatvasyābhāvaḥ, tayoḥ parasparāyattatvāt .
tad bhāvayati --kadā madhyametyādi yāvat setsyatīti gatārthamitaretarāśrayatvabhāvanam . itītaretarāśrayatvādasiddhiḥ, itthamuktetaretarāśrayatvānna siddhiḥ parasparapratibaddhāmbusthavātāhatanaudvayavad viśīryate
hrasva-dīrghatvakalpanā . evaṃ tāvad dīrghe dīrghatvavṛttimicchataḥ prasaṅgādubhayorapyabhāva āpāditaḥ .
syānmatam--hrasve tarhi dīrghatā bhaviṣyati, tvaduktavidhinā hrasvāpekṣatvād dīrghatvasyānāmikāhrasvatvāyattā bhihi madhyamādīrghatā bhavitumarhati, ataḥ sidhyati dīrghatvaṃ tathā hrasvatvamitarāpekṣatvāditi . atrocyate --na hrasve'pi dīrghatvam, tatpratidvandvitvāt dīrghasya hrasvatvena virodhāt

hrasvameva saṃvṛttam, tasya dīrghatvābhāvātmakatvāt kuto dīrghatvamāgatamanyat ? hrasvatvābhāvācca nāsti dīrghatvam . tathāpi punardīrghatvahrasvatvayorbhāvābhyupagame hrasvatvapratiyogino dīrghatvasyābhāvānna dīrghatvam .
na dvaye, uktanyāyāt svaparayoḥ pratidvandvitvādvā . eṣo'pītaretarayogaścintyaḥ--kiṃ
hrasve vartamāne dīrghatve dīrghaṃ bhavati uta dīrgha eva vartamāne ? yadi hrasve vartamānaṃ dīrghatvamubhayatra bhāvaṃ labhate tato hrasve vartamānaṃ dīrghatvaṃ hrasvasya tadātmatāṃ tatpratyayaṃ
hrasvatva-dīrghatvayoḥ parasparavirodhāt tamaḥprakāśavat jīvita-maraṇavaccaikatra kuto bhāvaḥ ? tasya vā
dīrghatve dīrghatvābhāvāt hrasvasyatasya dīrghatvābhyupagame dīrghādapasṛtya hrasve sthitaṃ dīrghatvaṃ hrasvameva
saṃvṛttamiti prasaktamato dīrghatvābhāvaḥ . kasmāt ? tasya hrasvatvasya dīrghatvābhāvātmakatvāt .
yaddhi loke dīrghaṃ na bhavati taducyate hrasvamiti . tasmāttasya dīrghatvābhāvātmakatvāt kuto dīrghatvamāgatamanyat ? hrasvatvābhāvācca nāsti dīrghatvam, dīrghatvasya hrasve vṛtterdīrghatvāvaṣṭabdhasyānavakāśāddhrasvatvasya hrasvābhāve kva dīrghatvaṃ varteta ? ato'pi dīrghatvābhāvaḥ .
tathāpi punarityādi . punarapi ca dīrghatva-hrasvatvayorbhāvābhyupagame'pi hrasvatvapratiyogino
dīrghatvasyābhāvānna sidhyati dīrghatvam, svātmani paratra vā vṛttyasambhavāt .
syānmatam--ubhayatra vartate'nyāpekṣatvādubhayoḥ hrasvamapekṣya dīrghaṃ sidhyati dīrghamapekṣya hrasvaṃ sidhyatīti . etacca na dvaye, kasmāt ? uktanyāyāt, yathā dīrghe dīrghatvaṃ na parāyattatvāt ityupakramya
yāvat itaretarāśrayatvādasiddhiḥ ityuktād nyāyānna sidhyati dīrghatā, tathā hrasve'pi na vartata
ityadhunoktād nyāyānna sidhyati, dvayoranyataratrāpyasiddhasya kuta ubhayatra siddhiḥ ? sva-parayoḥ
pratidvandvitvādvā, yathā dīrghatvaṃ dīrghe hrasve ca vartate tathā hrasvatvamapi dīrghe hrasve ca vartate, ata
ubhayorubhayatra bhāvo virodhī, tayoḥ sahavṛttirayuktā virodhitvādeva parasparam ityuktam . tasmānna
svato na parato nobhayataśca dīrghatvaṃ sidhyati hrasvatvaṃ vā, evaṃ hrasvatve'pi ityatidekṣyamāṇatvāt .
kiñcānyat, ubhayatra dīrghatvavṛttireṣā, sā tvitaretarayogaḥ, eṣo'pi cintyaḥ--kiṃ hrasve
svāśrayāddīrghādanyatra vartamāne dīrghatve dīrghaṃ bhavati ? uta svāśraye dīrgha eva vartamāne dīrghatvaṃ bhavati ?
iti nirdhāryam . kiñcātaḥ ? yadi hrasve ityādi, yadi hrasve vartamānaṃ dīrghatvamubhayatra bhāvamitaretarayogaṃ
labhata itīṣyate prathamavikalpa iti, tataḥ kim ? tato hrasve vartamānaṃ dīrghatvaṃ hrasvasya dīrghatāṃ na

cākurvāṇaṃ dīrghasya tadātmatāṃ tadbuddhiṃ ca na kuryāt, tato'nyatra vṛttatvāt, hrasvādīrghatvapratyayavat .
dīrgha eva vartamāne dīrghatve dīrghaṃ bhavati tato dīrgha eva dīrghatāṃ karoti tatpratyayaṃ
cādhatte, kintu hrasvena tatpratyayena ca nārthaḥ .
atha tatra dīrghatāṃ na karoti na vā tatpratyayamādadhāti tato hrasve kathaṃ dīrghatvaṃ
kuryāt, tato'nyatra vṛttatvāt, hrasvādīrghapratyayavat .
athocyeta--hrasve dīrghatāṃ naiva karoti tatpratyayamapi nādadhāti . etadapi na, hrasvadīrghayoḥ parasparāpekṣasiddherloke dṛṣṭatvāt tatpratyayasya ca . tadyathā--siddhārthaka... ....
karoti na ca dīrghapratyayamādhatte, tat svādhārasya tadātmatāṃ tatpratyayaṃ cākurvāṇaṃ hrasvasya dīrghasyānādhārasya dīrghatāṃ dīrghaḥ iti buddhiṃ ca kathaṃ kuryāt ? na kuryād nādadhyāt tadbuddhiṃ ca, tato'nyatra
vṛttatvāt, yad yato'nyatra vartate tat tasya tattāṃ na karoti na ca tadbuddhimādadhāti, hrasvādīrghatvapratyayavat, yathā hrasve dīrghatvaṃ na karoti nādadhāti tatpratyayaṃ tathā dīrghatvaṃ dīrgheṃ dīrghapratyayaṃ ca na
kuryād nādadhyāditi .
atha mā bhūdeṣa doṣa iti dīrgha eva dīrghatvavṛttiriṣyate, atra brūmaḥ --dīrgha eva vartamāna ityādi .
tata idamāpannam--dīrgha eva vartamānaṃ dīrghatvaṃ dīrghatāṃ karoti tatpratyayaṃ cādhatte tatreti, iṣyata etat,
kintu hrasvena dīrghetareṇa itaretarayogārthaṃ kalpitena nārthaḥ na ca tatpratyayena, svādhārabalādeva tatsiddheḥ .
itaretarayogaprastuteścāyamapi doṣaḥ --atha tatretyādi . hrasva-hrasvapratyayavaiyarthyadoṣaparihārārthamitaretarayoge satyapi tatra dīrghe dīrghatāṃ na karoti na dīrghapratyayaṃ vā''dadhātīti manyase tata idamanyaddoṣajātaṃ prāptam--hrasve'pi dīrghatvaṃ na karoti na ca dīrghapratyayamādhāsyatīti prāptam . etadarthapradarśanam—
hrasve kathamityādi gatārthaṃ pūrvavat sādhanaṃ yāvaddhrasvādīrghapratyayavaditi .
athocyetaitaddoṣaparihārārthaṃ tvayā--hrasve dīrghatāṃ naiva karotīti dīrghapratyayamapi nādadhātīti .
etadapi nopapadyate, hrasva-dīrghayoḥ parasparāpekṣasiddherloke dṛṣṭatvāt tatpratyayasya ca, tasyaiva caikasya
vastuno'rthāntarāpekṣasya hrasvatva-dīrghatvadarśanāt .
tadyathā--siddhārthaketyādi daṇḍakoktānāṃ siddhārthakādārabhya meruparyantānāmitaretarāpekṣahrasvādīnāṃ
dīrghāṇāṃ ca dṛṣṭānāṃ hrasve vṛttasya dīrghatvasya dīrghākaraṇa-dīrghapratyayānādhānābhyupagame'tyantaṃ dīrghābhāva

naiva dīrgham... ...hrasvatvavat . tatpratyayo'pi na... ...hrasvapratyayavat .
evaṃ hrasvatve'pi . ubhayobhayapakṣastu pratyekābhihitadoṣairnaṃ vimucyate pratyekamasiddhayorapekṣāyāmapyasiddhervipratiṣedhācca . yadyahetutaḥ khapuṣpamapi syāt .
evaṃ ghaṭādīnāmapi svarūpasiddhireva nāsti . na ghaṭe ghaṭatvaṃ parāyattatvād ghaṭatvasya .
yadi hi svaviṣayamevaitat syād ghaṭo nāghaṭo'pi syāt . bhavati tvitaretaraḥ . tasya cāghaṭatve'nye'pi ghaṭā aghaṭā eveti ghaṭābhāvaḥ . tadabhāve'ghaṭābhāvaḥ, ghaṭāpekṣatvādaghaṭatvasya .
eva prasaktaḥ . atrāniṣṭāpādanasādhanam --naiva dīrghamityādi gatārthaṃ yāvad hrasvatvavaditi . tathā
tatpratyayo'pi neti gatārthaṃ yāvad hrasvapratyayavaditi .
evaṃ hrasvatve'pītyatideśaḥ . yadi hrasve hrasvatvam ityupakramya dīrghaśabdasthāne hrasvaśabdaṃ kṛtvā
sa eva grantho vācyo yāvadayamavadhiriti . ubhayobhayapakṣastu hrasvamapi dīrghaṃ hrasvaṃ ca, dīrghamapi dīrghaṃ
hrasvaṃ ca ityayamapi ubhayobhayapakṣaḥ pratyekamabhihitairdoṣairna vimucyate, pratyekamasiddhayorapekṣāyāmapyasiddheḥ
pṛthavisaddhimūlatvādapekṣāyāḥ . kiñcānyat, vipratiṣedhācca hrasvatva-dīrghatvayorvirodhādapravṛttirityuktatvāt . evaṃ tāvanna svato na parato nobhayataśca hrasva-dīrghe sidhyata iti .
syānmatam--ahetutaḥ sidhyata iti . atrocyate --yadyahetutaḥ khapuṣpamapi syāt, ahetutaśca na
sidhyati dīrghatvam, ahetukatvāt khapuṣpavat . yadi sidhyet khapuṣpamapi sidhyet, ahetukatvāt, dīrghatvavat .
syānmatam--āpekṣikeṣu hrasva-dīrghādiṣu syādayaṃ nyāyaḥ, na tu ghaṭādiṣvapi . naivaṃ mantavyam,
yasmāt, evaṃ ghaṭādīnāmapi svarūpasiddhireva nāsti . tad vyācaṣṭe --na ghaṭe ghaṭatvaṃ parāyattatvād ghaṭatvasyetyādi yo dīrghatvapratiṣedhe nyāyaḥ sa evātrāpi dīrghasthāne ghaṭaṃ kṛtvā hrasvasthāne
paṭādyaghaṭaṃ ghaṭāntaraṃ ca kṛtvā . ghaṭa evāghaṭo dṛṣṭa itarasya ghaṭasyetaraghaṭatvābhāvāt deśa-kālākārādibhedācca parasparataḥ . tasmāt parāyattaṃ ghaṭāntare paṭādau cāyattam .
yadi hi svaviṣayamevaitat syāt ghaṭo nāghaṭo'pi syāt . kathaṃ punaraghaṭo'pi bhavati ? ityata
āha --bhavati tvitaretaraḥ . tasya cāghaṭatve evaṃ tasya ghaṭasyaivāghaṭatve yathā'sāvaghaṭastathānye'pi ghaṭā
aghaṭā eveti ghaṭābhāvaḥ . paṭādayastvaghaṭā eva siddhāḥ . tasya ghaṭasyābhāve'ghaṭābhāvaḥ, kasmāt ?
ghaṭāpekṣatvādaghaṭatvasya, so'pyevamaghaṭo na bhavatīti, aghaṭaḥ tasmādanyo ghaṭaḥ paṭo vā, etadghaṭatvā

kadā ghaṭaḥ setsyati pratyekavyaktyātmā yadāsau ghaṭo'ghaṭo bhavati, kadā'ghaṭo setsyati
yadāsau ghaṭo bhavatītītaretarāśrayatvādasiddhiḥ .
evaṃ tarhi darśitadigaghaṭa eva ghaṭatvaṃ tathādṛṣṭatvāditi cet, aghaṭe'pi na ghaṭatvaṃ
pratyakṣata evāghaṭe ghaṭatvābhāvāt pratidvandvitvācca hrasvadīrghatvavat . aghaṭasya vā ghaṭatve ghaṭa
eva so'ghaṭaḥ saṃvṛttaḥ ko ghaṭo nāmāghaṭādanyaḥ, ghaṭatvābhāvātmakatvādaghaṭatvasya....
na dvaye, yathā ghaṭe ghaṭatvaṃ na vartate parāyattatvād ghaṭatvasya tathā'ghaṭe'pi na vartate .
dvayoranyataratrāpyasiddheḥ kuta ubhayatra vartate pratidvandvitvāt svaparayorapi .
ayamapi cetaretarayogaścintyaḥ  kimaghaṭe vartamāne ghaṭatve ghaṭo bhavati uta ghaṭa eva
vartamāne ? yadi aghaṭe vartamānaṃ ghaṭatvamubhayatra bhāvaṃ labhate tato'ghaṭe ghaṭatvamaghaṭasya tadātmatāṃ tatpratyayaṃ cākurvāṇaṃ ghaṭasya tadātmatāṃ tatpratyayaṃ ca na kuryāt, tato'nyatra vṛttatvāt,
paṭāghaṭatvapratyayavat . ghaṭa eva vartamāne ghaṭatve ghaṭo bhavati tato ghaṭa eva ghaṭatāṃ karoti
tatpratyayaṃ cādhatte, kintu aghaṭena tatpratyayena ca nārthaḥ . atha tatra ghaṭatāṃ na karoti
yattatvād ghaṭatvasya, parasparāyattavṛttitvād ghaṭatvāghaṭatvayoḥ . taddarśayati --kadā ghaṭaḥ setsyati
pratyekavyaktyātmā ghaṭāntaravyāvṛttaviviktavyaktasvarūpaḥ . yadāsau ghaṭa ityādi pūrvavad grantho
neyo dīrgha-hrasvayoriva ghaṭāghaṭayoryāvaditaretarāśrayatvādasiddhiḥ . evaṃ tāvad ghaṭe nāsti ghaṭatvam .
syānmatam --evaṃ tarhi darśitadigaghaṭa ityādi, adhunā vyākhyātadiśā aghaṭa eva ghaṭatvaṃ
vartate tathādṛṣṭatvāditi manyase cet, atrāpi brūmaḥ --aghaṭe'pi na ghaṭatvam, pratyakṣata evāghaṭe
paṭādau ghaṭatvasyābhāvāt pratidvandvitvācca virodhinyaghaṭe ghaṭatvaṃ virodhi kathaṃ syāt ? virodhinoḥ
sahābhāve dṛṣṭāntaḥ --hrasva-dīrghatvavat . aghaṭasya vā ghaṭatve'ghaṭe ced vartate ghaṭatvaṃ ghaṭa eva
so'ghaṭaḥ saṃvṛttaḥ, tasmāt ko ghaṭo nāmāghaṭādanyaḥ ? iti ghaṭābhāvaḥ, kasmāt ? ghaṭatvābhāvātmakatvādaghaṭatvasyetyādi pūrvoktadīrghahrasvatvavadihāpi neyam .
syānmatam--ubhayatreti . tanna dvaye, yathā ghaṭa ityādi hrasva-dīrghayoriva ghaṭāghaṭayoḥ pratyekamasiddherbhāvitamevamihāpi sa eva nyāyo yāvat parayorapīti .
ayamapi cetyādi, eṣo'pi sa eva nyāyaḥ, kintu aghaṭe ghaṭatvamiti pūrvopakramaḥ aghaṭe
ghaṭākaraṇa-pratyayānādhānapradarśanasya sukaratvāt śeṣaṃ pūrvavat, svavacanavirodhodbhāvanaṃ ca kathaṃ tvayocyate
manyate ca ghaṭaḥ ? iti śeṣaṃ tathaiva neyaṃ ghaṭāghaṭārthaviśeṣeṇa yāvat paṭapratyayavaditi sa eva gamaḥ .


tatpratyayaṃ ca nādhatte tato'ghaṭe kathaṃ ghaṭatvaṃ tadbuddhiṃ ca kuryāt, tato'nyatra vṛttatvāt paṭāghaṭapratyayavat . athocyeta aghaṭe ghaṭatāṃ naiva karoti tatpratyayamapi nādadhāti . etadapi na,
aghaṭaghaṭayoḥ parasparāpekṣasiddherloke dṛṣṭatvāt tatpratyayasya ca . tadyathā--siddhārthaka...
.... naiva ghaṭaḥ... ...aghaṭatvavat . tatpratyayo'pi na... ...  paṭapratyayavat .
evamaghaṭatve'pi . nāghaṭe'ghaṭatvam ityupakramya ghaṭaśabdasthāne'ghaṭaśabdaṃ kṛtvā yāvadyamavadhiḥ ghaṭatvavadanusartavyam .
ubhayobhayapakṣastūbhayadoṣāpattervipratiṣedhācca . sidhyatyahetutaścet khapuṣpādyapi syāt .
evaṃ sarvārtheṣvapītyasiddhireva .
athāntareṇāpītaretarayogaṃ svata eva sidhyati ghaṭa iti cet, yadyasti ghaṭa ekastatastasya sattvaikatvaghaṭatvānāṃ yuktisteṣāmekatve'nyatve vā na sambhavati . yadadyastyeko ghaṭa iti trayāṇāmekatvaṃ tato yatraikatvaṃ tatrāstitvasyāpi niṣkalenaiva svatattvena

evamaghaṭatve'pītyatideśo'pi pūrvavadeva . tasya diśaṃ darśayati --nāghaṭe'ghaṭatvamityādinā
svayameva granthakāro yāvatkāreṇa yāvad ghaṭatvavadanusartavyamiti gatatvānnyāyasya .
ubhayobhayapakṣastūbhayadoṣāpatteriti samānapūrvottarapakṣavyākhyaḥ pūrvātītagranthena gatārthaḥ,
vipratiṣedhācca ityapi tathaiva .
syānmatam--sva-parobhayavṛttihetumārgeṇāsiddhāvapi ahetutaḥ siddhiriti . tacca nāhetutaḥ
khapuṣpavadasiddheḥ, tatrāpi sidhyatyahetutaścet khapuṣpādyapi syāditi pūrvavadaniṣṭāpādanaṃ neyam .
evaṃ sarvārtheṣvapīti ghaṭāsiddhyā paṭa-ratha-kaṭādinirapekṣasiddhābhimatasarvārtharthāsiddhirityatideśaḥ . ityasiddhireveti yathāpratijñamasiddhihetuḥ siddha ityupasaṃhāraḥ .
anantaroktāyuktihetusiddhiradhunocyate, tatsambandhapradarśanārthaṃ tāvadāha --athāntareṇāpītaretarayogaṃ vināpi vastūnāmanyonyāpekṣayā ghaṭasiddherbījamasti, kutaḥ ? svata eva sidhyati svayameva ghaṭa
iti ced manyase, atra brūmaḥ --yadyasti ghaṭa ityādi, asti ityuktatvāt san ghaṭaḥ, sa ca eko
dravyamekavacanoktatvāt, tatastasya ghaṭasya sattvaikatvaghaṭatvānāṃ kiṃ yuktirayuktiḥ ? iti vicāre
tadavinābhāvo yuktiḥ, sā tu teṣāṃ trayāṇāmekatve'nyatve vā na sambhavati . tat katham ? iti yadadyastyeko ghaṭa iti trayāṇāmarthānām astyeka-ghaṭaśabdavācyānāmekatvaṃ cediṣyate tato yatraikatvami

bhavitavyam, anarthāntaratvāt . yatra yasyānarthāntaratvaṃ tatra tasya niṣkalameva svatattvaṃ
bhavati ghaṭa iva ghaṭasvatattvasya . astitvasvatattvaṃ ca sarvabhāvāḥ . tathā yatrāstitvamityādi pūrvavat sādhanaṃ kṛtvā tadekatvena tūpanayaḥ--ekatvasvatattvaṃ ca sarvasminnevaikaikasmin .
astitvaikatvābhyāmananye sarvabhāvāḥ paṭādayaḥ . yadasti tad ghaṭāvyatirekāt sarvameva ghaṭaḥ .
ekaśca ghaṭastadananyadastitvam, saṃśca ghaṭaḥ tadananyadekatvam, tat sato ghaṭādavyatiriktamiti
ghaṭa eva sarvasiddhiḥ . tathā yatra ghaṭatvaṃ tatrāstitvaikatvayorapi niṣkalenaiva svatattvena
bhavitavyam, anarthāntaratvāt . yatra yasyānarthāntaratvaṃ tatra tasya niṣkalameva svatattvaṃ bhavati,
ghaṭa iva ghaṭasvatattvasya . ato ghaṭādananyatve'stitvaikatvayoreka eko ghaṭādirapādiḥ sarvo
tyādi taddoṣapradarśanam, yatraikatvamasti tatrāstitvamapi niṣkalaṃ niravaśeṣaṃ svenaiva tattvena bhavitumarhatīti
pratijānīmahe tāvat . kutaḥ ? anarthāntaratvāt . yatra yasyetyādyanvayapradarśanaṃ hetoḥ sādhyena . tatra
tasyetyādyupanayaḥ, niṣkalameva svatattvaṃ bhavatīti sādhyārthaḥ . udāharaṇam --ghaṭa iva ghaṭasvatattvasyeti, ghaṭasvatattvaṃ yathā ghaṭe niravaśeṣamasti tadanarthāntaratvāt tathaikatve'stitvasvatattvaṃ niravaśeṣamiti .
tataścāstitvasvatattvaṃ ca sarvabhāvā iti kṛtvā sarvabhāvānāṃ ghaṭatvaprasaṅgaḥ, yadasti tad ghaṭāvyatirekāt sarvameva ghaṭa ityupasaṃhāro vakṣyate .
tathā yatrāstitvamityādi pūrvavat sādhanaṃ kṛtvetyatideśād yatrāstitvaṃ tatraikatvasyāpi
niṣkalenaiva svatattvena bhavitavyam, anarthāntaratvāt, yatra yasyānarthāntaratvaṃ tatra tasya niṣkalameva
svatattvaṃ bhavati ghaṭa iva ghaṭasvatattvasyeti . tadekatvena tūpanaya iti viśeṣaḥ, tadyathā --ekatvasvatattvaṃ 
ca sarvasminnevaikaikasmin, sarvasya pratyekamekaikasyaikatvāditi . sādhanadvaye'pyastitvaikatvābhyāmananye
sarvabhāvāḥ paṭādaya ityananyatvāpādanaṃ tulyam . pūrvatra ekaśca ghaṭastadananyadastitvamiti, dvitīye
saṃśca ghaṭaḥ tadananyadekatvamiti, pūrvasmin sādhane ghaṭaḥ sarvatvamāpadyate dvitīye sarvaṃ ghaṭatvamāpadyate .
athavā tadananyadekatvamiti dvitīyasādhanavyākhyāvikalpaḥ, saṃśca ghaṭastadananyadekatvam, tacca
katamat ? iti praśne vyākaraṇam --tat sato ghaṭādavyatiriktamiti ghaṭa eva sarvasiddhiriti .
pūrvasmiṃstu tacca katamat ? iti praśne sarvabhāvā iti vyākaraṇamiti viśeṣo'smāt tasya ghaṭe sarvabhāvā
ekatvāvyatiriktāḥ sidhyantītyarthaḥ . evaṃ tāvadastitvaikatvābhyāmananyatvāpādanena ghaṭasya sarvatvaṃ ghaṭe
sarvabhāvasiddhiriti doṣāḥ .
kiñcānyat --tathā yatra ghaṭatvamityādi, idānīṃ ghaṭatve'stitvaikatvayoḥ svatattvāpādanaṃ tadeva
sādhanaṃ sabhāvanam . upasaṃhāraḥ --ato ghaṭādananyatve'stitvaikatvayoreka eko ghaṭādiḥ ghaṭo ghaṭo




bhedena ghaṭaḥ, tathā ca pratyakṣādivirodhāḥ . vyaktāvyaktadravyaguṇakarmotpādasthitibhaṅgasādhanadūṣaṇādiṣu te cāpādyāḥ .
ete cenneṣyante ghaṭo nāstīti pratipattavyam . tathā ca sarve bhāvāḥ . yatra ghaṭasyāvṛttistatra sarvabhāvānāmavṛttottireva, ghaṭānarthāntaratvāt . arthāntaratāyāṃ vā astitvasāmānyaśūnyatvād ekatvaviśeṣaśūnyatvāccāsattvameva ghaṭasya khapuṣpavat .
rathaḥ paṭa ityādiḥ, apādirityapagni-vāyu-bhūmyādi sarvaṃ sarvātmakamekaikam . ata āha --sarvo bhedena ghaṭaḥ
pratyekamityarthaḥ . bhavatu sarvaṃ sarvātmakam, doṣaḥ kaḥ ? iti cet, ucyante doṣāḥ --tathā ca pratyakṣādivirodhāḥ . ghaṭādīnāṃ pratyakṣamasarvātmakatvāt pratyakṣavirodhaḥ, pratyakṣapūrvakatvādanumānādīnāmanumānādivirodhā yojyāḥ .
vyaktāvyaktetyādi . te ca pratyakṣādivirodhā vyaktādibhāveṣu . vyaktaṃ śabdādi pṛthivyādi
gavādi ghaṭādi caikaikamastyaikasti, eṣāmastyekaśabdānāṃ trayāṇāmekatvamanyatvaṃ vā syāt ityādiprakrāntanyāyena astitvasvatattvamekatvaṃ śabdasvatattvaṃ ca ityāpādyaṃ yāvat sarvasarvātmakatvam, tadabhyupagame pratyakṣādivirodhāḥ . avyakte sattva-rajastamasāṃ ca pratyekamastyekāvyaktānāṃ trayāṇāmityādi,
astyeka-sattvānāmityādi, astyekarajasāmityādi, astyekatamasāmityādi, tathā pṛthivyādīnāmapi
pratyekaṃ gavādīnāṃ ca neyam, tathā dravya-guṇa-karmaṇāmiti, tathotpāda-sthiti-bhaṅgānām, tathā
sādhanasya tadbhedānāṃ pratijñādīnām, dūṣaṇasya tadbhedānāṃ ca svavacanavirodhādyasiddhyādi-sādhyadharmavaikalyādīnāmapi proktanyāyena pratyakṣādivirodhā āpādyā vyāpitvādasya nyāyasya . ete cenneṣyante
ghaṭo nāstīti pratipattavyam, athaitān pratyakṣavirodhādidoṣān necchasi tadā ghaṭo nāsti ityetat
pratipadyasveti svamataśūnyatāpādanam .
tathā ca sarve bhāvā ityatideśaḥ . yathā ghaṭasyāyuktyā nāstitvaṃ pratipāditamastyekaghaṭānāṃ
trayāṇāmananyatve tathā paṭa-rathādi-sarvabhāvānāṃ pratipādyam . ato'tītanyāyena yojayitumupāyaṃ pradarśayannāha --yatra ghaṭasyāvṛttistatra sarvabhāvānāmavṛttettireva . kasmāt ? ghaṭānarthāntaratvāt,
ghaṭādanarthāntaratvaṃ sarvabhāvānāṃ bhāvitameva, kva ? astitvaikatvayoranarthāntaratve ghaṭasya paṭādīnāmapyastitvaikatvānarthāntaratvād ghaṭānarthāntaratvam, ataśca ghaṭānarthāntaratvāt sarvabhāvānāṃ ghaṭāvṛttāvavṛttirevetyastyekaghaṭānāmanarthāntaratve doṣaḥ .
athocyeta--arthāntaramiti . astyekatvābhyāṃ ghaṭasyā'rthāntaratāyāṃ vā, sāmānyamastitvam,
viśeṣa ekatvaṃ ghaṭasya, tatastau sāmānya-viśeṣau na staḥ, niḥsāmānyatvād nirviśeṣatvāccāsattvameva
ghaṭasya khapuṣpavat syāditi .


atha ghaṭapaṭādayo bhāvāḥ parasparaviparītasvabhāvā eva satyapi astitvaikatvābhede,
bhedārthaṃ pradhānādipravṛtteḥ . tata evamabhyupagame yathā ghaṭaḥ paṭādastyātmakādekātmakāt tadananyātmakācca viparītaḥ saṃvṛttastathā ghaṭo ghaṭātmasvarūpādapi viparītaḥ prāptaḥ, astitvaikatvaviparītatvāt, ghaṭaviparītapaṭātmavat . iti punarapi nāsti ghaṭaḥ . evaṃ sarvabhāvā api,
paṭānanyatvaikatvāstitvaviparītasvābhāvyāt khapuṣpavadeva . tataśca niḥsvabhāvabhāvāpattireva .
athocyeta--paṭādīnāṃ parasparaviparītatā sidhyati asarvagatatvādavyāpteḥ, na
tvastitvaikatvayoḥ sarvagatatvād vyāpteḥ .
etadekatve kuta idaṃ yat te sarvagate, na ghaṭaḥ . nanvevaṃ sarveṣāmekarūpeṇa bhavitavyam,
ananyatvāt, prativastutattvavat .

atrāha --athetyādi . ghaṭa-paṭādayo bhāvāḥ parasparaviparītasvabhāvā eva satyapi astitvaikatvābhede . kimarthaṃ kiṃ kāraṇaṃ vā ? ucyate --bhedārthaṃ pradhānādipravṛtteḥ, pradhānaṃ hi prakṛti-bahudhānakādiparyāyaṃ puruṣopabhogaṃ śabdādyupalabdhirūpamādyaṃ guṇa-puruṣāntaropalabdhirūpaṃ cāntyamuddiśya puruṣārthaṃ pravartamānaṃ
śabdādi-pṛthivyādi-gavādi-ghaṭādibhedānantareṇa na śaknoti puruṣārthaṃ kartum, ato bhedārthaṃ pradhānādipravṛtterghaṭa-paṭādayaḥ parasparavibhinnasvabhāvā eva . tasmānna sarvātmātmadoṣaḥ astyekaghaṭānām ityatra .
tato ghaṭaḥ paṭādastyātmakād viparīto'dhunābhyupagataḥ, evamabhyupagate punareṣa doṣa āpadyate--yathā ghaṭaḥ
paṭādastyātmakādekātmakāt tadananyātmakācca viparītaḥ saṃvṛttaḥ, evaṃ hi vaiparītyaṃ syād nānyathā,
tataśca tathā ghaṭo ghaṭātmasvarūpādapi viparīto ghaṭāstitvaikatvavatadananyatvalakṣaṇāt prāpnoti, 
astitvaikatvābhyāṃ viparītatvāt, ghaṭaviparītapaṭātmavaditi ghaṭātmanaivābhāvāt punarapi nāsti ghaṭaḥ .
evaṃ sarvabhāvā apītyatideśādekaiko bhāvaḥ kaṭa-rathādirabhāvaḥ syāt . kasmāt ? paṭānanyatvaikatvāstitvaviparītasvābhāvyāt khapuṣpavadeva . tadupasaṃhāraḥ --tataśca niḥsvabhāvabhāvāpattireveti
gatārthaḥ .
athocyetetyādi . syānmatam--paṭādīnāṃ parasparaviparītatā sidhyati asarvagatatvādavyāpteḥ,
na tvastitvaikatvayorviparītatā, kasmāt ? sarvagatatvād vyāpteriti, astitvaikatvābhyāṃ hi vyāptā
ghaṭādayo yasmāt kutastayorvaiparītyaṃ yato vyāvṛtteḥ kalpyeta ? ghaṭādayastu parasparaviparītāḥ
syurvyāvṛttātmatvāt . ato na niḥsvabhāvāpattirastitvaikatvavyāpteriti .
atra brūmaḥ --etadekatve kuta idaṃ yatte ityādi . tābhyāmastitvaikatvābhyāṃ ghaṭaikatve'bhyupagamyamāne
kuto'yaṃ viśeṣa āyātaḥ--tayoreva astitvaikatvayoḥ sarvagatatvaṃ na ghaṭasya, ghaṭasyaivāsarvagatatā nāstitvai

athaitanneṣyate, arthāntaratvameveṣyate, tato ghaṭabahutvaṃ tarhi prāptam--astyapi ghaṭo
bhedena, eko'pi ghaṭaḥ, ghaṭo'pi ghaṭa iti trayo ghaṭāḥ syuḥ . atha ghaṭa evaiko ghaṭa iṣyate
tataḥ siddhastarhi nāsti ghaṭa iti, astitvārthāntaratvāt khapuṣpavat, naika iti ca . ekatvāstitvatyāgācca rūpādiṣu ghaṭaikadeśeṣvapi na ghaṭa iti prāptam, bhūtityāgānna bhūtimātram .
tataścānastitvo ghaṭaḥ .
athocyeta parihāraḥ--bahvevāsti bahveva nāsti, kvacidastitvameva nāstitvameva vā,
tasmād ghaṭāntarapaṭāntarādyastitvaviśeṣaṇārtham asti ghaṭaḥ ityucyate . tathaikamapi bahveva,
katvayoriti ? atra sādhanam --nanvevamityādi sarveṣāmastitvaikatvaghaṭānāmapi ekarūpeṇa bhavitavyamiti pakṣaḥ . ananyatvāditi hetuḥ . prativastutattvavaditi dṛṣṭāntaḥ, yathā vastu vastu prati yadātmasvarūpaṃ ghaṭādau tat tadananyatvādekarūpameva dṛṣṭam, rūparūpatvamasādhāraṇaṃ na tadrasādyātmakamapītyaviśiṣṭaṃ
tathāstyekaghaṭānāmapīti nāsti sarvagatatvāsarvagatatvaviśeṣa iti tadavasthā niḥsvabhāvatā .
athaitanneṣyate niḥsvabhāvatvamananyatvaṃ ca arthāntaratvamevāstyekaghaṭānāmiṣyate cet tato
ghaṭabahutvaṃ tarhi prāptamiti brūmaḥ, yasmādastyapi ghaṭo bhedena, eko'pi ghaṭo bhedena iti vartate,
tathā ghaṭo'pi ghaṭa iti trayo ghaṭāḥ syuḥ, aniṣṭaṃ caitat . atha mā bhūdeṣa doṣa iti ghaṭa evaiko
ghaṭa iṣyate, na tvastitvaikatve ghaṭa iti, tataḥ siddhastarhi nāsti ghaṭa iti . kasmāt ? astitvārthāntaratvāt khapuṣpavat . naika iti ca siddhaṃ tarhi iti vartate . kiñcānyat, ekatvāstitvatyāgācca rūpādiṣu ghaṭaikadeśeṣvapi na ghaṭa iti prāptam, ekatvatyāgāt, ekaikatvācca rūpādīnāṃ
rūpādiṣvabhāve ghaṭasya rūpādayodīnāṃ samudāyo ghaṭaḥ saṃvṛtisan ityetannivartate . tathā kṣaṇika
ityekakṣaṇāvalambino'stitvaṃ kṣaṇikavāde'bhyupagataṃ bhūtiryeṣāṃ kriyā saiva   iti,
bhūterastitvasya tyāgānna bhūtimātramiti ca prāptam . aniṣṭaṃ caitadubhayamapīti . tataḥ kim ?
tataścānastitvo ghaṭa iti prāptam, nāstyastitvaṃ yasya so'nastitvaḥ, yo ghaṭa ityucyate so'nastitvaḥ, tacca vijñānamātramidaṃ sarvaṃ bāhyārthaśūnyamiti vakṣyamāṇaḥ pakṣo'bhyupagato bhavatīti .
athocyetetyādi . atra yadi parihāraḥ pareṇocyeta tadyathā --bahvevāsti ghaṭapaṭādi pratyekavṛtterastitvasya, tathā bahveva nāsti ghaṭa-paṭādyeva parasparavyāvṛttasvarūpāpatvāt . tacca kvacidekaikasminnarthe na sarvatrāstitvameva nāstitvameva vā . tasmād ghaṭasya paṭād viśeṣaṇārtham asti ghaṭaḥ
iti ghaṭasyaivāstitvamucyate, tathaikamapi bahveva ghaṭa-paṭādi, tadeva dvitricaturādisaṅkhyamapi, tasmāt
ekam iti dvyāderviśeṣyocyate . tatraivaṃvidhe vastuni astyeko ghaṭaḥ iti astyeka-ghaṭānāṃ trayāṇāma

tadeva dvyādisaṅkhyamapi, tasmāt ekam iti dvyāderviśeṣyocyate . tatra astyeko ghaṭaḥ
iti trayāṇāmananyatve sarvaikatvaprasaṅgaḥ anyatve vā ghaṭabahutvaprasaṅgaśca kutaḥ ?
etanna parihāravacanam, sarvasamayāprasiddheḥ, astitvasya rūpāntarābhāvāt . tadabhede tu
sarvaikyam anyatvapakṣe vā ghaṭabahutvam . tathāpi ca nāstitvameva khapuṣpavat . itaretarāsattvābhyupagamācca kuto'stitvaṃ teṣām . ananyatve'pyasattvamuktavat .
athocyeta--bhinnāstitva eva ghaṭaḥ, ātmalābhe bhinnaprakāratvāt, paṭakaṭadhīvat, kaṭo
hi nāsti paṭaḥ iti buddhiḥ paṭabuddhibhinnaprakāreṇātmānaṃ labhate paṭabuddhiśca kaṭabuddheḥ, te ca
bhinnāstitve dṛṣṭe tathā ghaṭo'pi bhinnāstitvaḥ .
nanyatvāt sarvaikatvaprasaṅgaḥ, anyatve vā astyapi eko'pi ghaṭo'pi ghaṭaḥ iti ghaṭabahutvaprasaṅgaśca,
kuta āyātāvetau prasaṅgau ? iti parihāraḥ .
atra brūmaḥ --etanna parihāravacanam . kasmāt ? sarvasamayāprasiddheḥ, asti ityasya tadbhāvo'stitattvaṃ tanna kasyacit sāṅkhyādīnāṃ samaye siddhaṃ bahu iti . kasmāt ? astitvasya rūpāntarābhāvāt, yadi syād rūpāntaraṃ ghaṭe'nyat paṭe'nyadastitvaṃ rathādiṣu ca śeṣeṣvanyadanyacca syāt tato
nānārūpameva syāt--kiñcidasti kiñcinnāsti kiñcidasti ca nāsti ceti, aniṣṭaṃ caitat .
tasmādayuktā kalpanā--ghaṭāntara-paṭāntarādyastitvebhyo viśeṣaṇārtham asti ghaṭaḥ iti, tathā eko ghaṭaḥ
ityapi jñeyam . tasmādabheda evāstitvasya, tasmiṃśca tadabhede tu ghaṭādīnāmastitvādananyatvapakṣe sarveṣāmaikyam, anyatvapakṣe vā ghaṭabahutvamiti tadavasthau prasaṅgau .
kiñcānyat --tathāpi ca nāstitvameva, evamapyastitvasāmānyaśūnyatvādekatvaviśeṣaśūnyatvācca
nāstitvamarthāntaratāyāṃ khapuṣpavat . itaretarāsattvābhyupagamācca ityato hetoḥ kuto'stitvaṃ teṣāṃ
ghaṭādīnāmiti ? ananyatve'pi pratyakṣādivirodhasarvaikyadoṣāpādanadvāreṇāsattvamuktavaditi .
athocyeta--bhinnāstitva evetyādi . bhinnamevāstitvaṃ ghaṭasya paṭādyastitvāt pratyekamasādhā- 
raṇātmalābhādideśa-kālā-''kāra-nimittādibhedena, tadidaṃ pratijñāyate--bhinnabhavano bhinnāstitva eva
ghaṭa iti . kutaḥ ? ātmalābhe bhinnaprakāratvāt, ātmalābhe janmani upalabdhau ghaṭasya ghaṭāntarāt
paṭādibhyaśca deśa-kālā-''kāra-nimittādiprakāro bhinna eva vyāvṛttātmarūpatvāt . kimiva ?
paṭa-kaṭadhīvat, tadvyākhyā --kaṭo hi nāsti paṭa ityādi, yathā kaṭaḥ iti buddhiḥ paṭabuddherbhinnena

etadapi na, uktasattvatulyatvāt . yena prakāreṇaikasyātmalābhastena prakāreṇa sarvabhāvānāmapyātmalābhaḥ, astitvena bhavanāviśeṣāt, abhinnāstitvo ghaṭaḥ, nañsahitaḥ sa eva hetuḥ,
ekaghaṭavat . tathaikatvamapi .
yadi tu tābhyāmapi ghaṭo'nyastato ghaṭasya śūnyatvam, astitvaikatvaśūnyatvāt, khapuṣpavat . ananyatve tu sarvabhāvā api tato'nanye, tadastitvaikatvābhyām anarthāntaratvād
ghaṭavat .
athaivaṃ ghaṭādisarvabhāvaghaṭatvaṃ neṣyate'narthāntaratvaṃ ca na tyajyate tato ghaṭo'pi ghaṭo
mā bhūt, bhavanaviśeṣahetvabhāvāt, paṭavat .
prakāreṇātmānaṃ labhate paṭabuddhiśca kaṭabuddheḥ, te ca kaṭapaṭadhiyau parasparato bhinnāstitve dṛṣṭe, tathā
ghaṭo'pi bhinnaprakārātmalābhatvāt paṭādibhyo bhinnāstitva iti .
etadapi na, uktasattvatulyatvāt, idamapi anantaroktapaṭādivyatiriktābhimataghaṭāstitvena
tulyaṃ ghaṭābhinnāstitvam, tasmāduktasattvatulyatvādasattvamevetyarthaḥ . bhinnaprakāratvādityasya vā hetorabhinnaprakāratvāditi prayoge'pi astitvavyāptisādhanatve tulyatvaṃ veti dvidhāpi uktasattvatulyatvād na
tvadabhimatabhinnāstitvo ghaṭa iti sambandhaḥ . tasya vyākhyānaṃ samānārthadvayasyetyata āha --yena
prakāreṇaikasyātmalābhastena prakāreṇa sarvabhāvānāmapyātmalābho'stitvena bhavanāviśeṣāt .
nānārūpye'stitvaṃ nāstitvamastitvanāstitvaṃ vā syādityuktam . tasmādātmalābhasyābhinnarūpatvādabhinnāstitvo ghaṭaḥ . viruddhāvyabhicārī vā'yam abhinnāstitvo nañsahitaḥ sa eva heturiti
abhinnaprakārātmalābhatvāt iti prayoktavya ityabhiprāyaḥ . ekaghaṭavaditi dṛṣṭāntaḥ, yathaiva hi ghaṭa
ātmalābhakṣaṇe'tyantamabhinnāstitvastathā ghaṭāntarāṇi paṭādayaśceti . tathaikatvamapīti neyam .
evamekatvāstitvābhyāmabhinno ghaṭaḥ .
yadi tvityādi . yadi tu tābhyāmapi ghaṭo'stitvaikatvābhyāmanyastato ghaṭasya śūnyatvamastitvaikatvaśūnyatvāt sāmānya-viśeṣavattvāsattvādasattvameva khapuṣpavaditi prāgukta ityarthānta rapakṣadoṣopasaṃhāraḥ . ananyatve tvityādinā'narthāntarapakṣadoṣopasaṃhāro gatārtho yāvad ghaṭavaditi .
tasmāt sthitametadādyuktam--ghaṭavat paṭādyapi ghaṭa iti .
athaivamityādi . athaivaṃ nyāyāpāditamapi ghaṭādisarvabhāvaghaṭatvaṃ neṣyate prasiddhyādibalena
kenacidanarthāntaratvaṃ ca na tyajyate tato ghaṭo'pi ghaṭo mā bhūt, bhavanaviśeṣahetvabhāvāt,

evamanabhyupagame vā ghaṭo ghaṭa eveṣṭo'stitvaikatvāviśeṣāt evamaghaṭa eva ghaṭaḥ
syāt, tasmādeva hetoḥ, ghaṭavat .
nanvayameva rūpādiṣvapi tadviṣayavijñānābhidhānaviparyayo'pi yojyaḥ . bahutvaprasaṅgo
vā . tasmānna santi ghaṭādayaḥ .
nanvevamasattve pratyakṣasiddhaṃ tṛptisukhādi virudhyate . nanu tat sarvasiddhānteṣvapi
pratyakṣasiddhamatathā matvā mokṣāya yatyate . ityayukterghaṭādīnāṃ śūnyatā . tathānutpādādapi
śūnyatvaṃ vastunaḥ .
astitvaikatvānarthāntaratve ghaṭabhavanāt paṭādibhavanānāṃ na kaścid viśeṣo'sti, na ca tatkāraṇam,
tasmād bhavanaviśeṣahetvabhāvāt paṭavad ghaṭo'pi ghaṭo mā bhūditi ghaṭasya ghaṭatvābhāvaḥ . evamanabhyupagame vā tulyayorastitvaikatvayoḥ satoḥ sarvatra vartinorghaṭo ghaṭa eva niyatarūpo na tvaghaṭo ghaṭa iṣṭaḥ,
kasmāt ? astitvaikatvāviśeṣāt evama ?ghaṭa eva ghaṭaḥ syāt tasmādeva hetorghaṭavadaghaṭa eva
sannapīti .
nanvayamevetyādi tadevānujñāpayan rūpādiṣvaniṣṭamāpādayati . yathāstitvaikatve satyeva ghaṭādīnāṃ
viparyayaḥ paṭāditvena prāpitaḥ tathā rūpaṃ loke rūpameva na rasaḥ iti siddhamapi rūpaṃ na syāt raso'pi
raso mā bhūd rūpaṃ syāt iti tadviṣayavijñānābhidhānaviparyayo'pi yojya iti .
bahutvaprasaṅgo vā astitvaikatva-ghaṭatvaikatvapakṣe doṣā ete mā bhūvannityanyatvapakṣābhyupagame
ghaṭabahutvaprasaṅga uktavat syāt . tasmānna santi ghaṭādaya iti .
āha --nanvevamasattve pratyakṣasiddhaṃ tṛptisukhādi virudhyate, śrama-''taṅka-bhayādivedanārditānāṃ
tatpratīkārāt tadupaśame sukhaṃ bubhukṣā-pipāsārditānāṃ ca tṛptiḥ pratyakṣato dṛśyate tasmāt pratyakṣavirodhādayuktā kalpaneti .
atrocyate --nanu tat sarvaṃsiddhāntetyādi . avyutpannā-'viśuddhamahājanapratyakṣādibhrāntivijñānāpramāṇīkaraṇenaiva rūpādiviṣayajanyatṛptisukhādiṣu anāśvāsādatathātvācca mṛgatṛṣṇikātoyādyanāśvāsavad mokṣāyaiva yatitavyamiti pravṛttasarvamokṣārthaśāstreṣu siddhatvāditītthamayukterghaṭādīnāṃ
śūnyatā .
tathānutpādādityādi . ayukteḥ śūnyatvavadanutpādādapi vastunaḥ śūnyatvaṃ prāpnoti vastuvādinaḥ, utpatti-vināśayorasattve'nutpannāvinaṣṭatvāt khapuṣpavadityupasaṃhariṣyamāṇaśūnyatvāt . ādyantayorjātājātayoranutpādādasaditi . tatra ādirutpattiḥ, antaḥ kṣayaḥ, tāvādyantau vidyayātāṃvidyeyātāṃ na veti dvau

ādyantau vidyeyātāṃ na vā ? yadi na stastato'sattve tayoḥ sarvabhāvānāmanādyantatvāt sthitireva . sā ca pratyakṣādiviruddhā . sthitavastutvād viparītamavastu khapuṣpavat .
anutpādābhyupagamena sarvasiddhāntavyāghātaśca .
athocyeta--sāṅkhyānāmeva tāvat satkāryavāditvādavyāghāta iti . nāvyāghātaḥ,
pradhānādīnāṃ nityaniṣṭhitatvābhyupagamādārambhābhyupagamāt ārambhamantareṇa kriyā'bhāvāt
kriyāmantareṇa ca niṣṭhānābhāvāt . atastāni ārabdhānyeva, niṣṭhitatvāt, ghaṭavat .
ārabdhatvāt kṛtakatvāt paryavasānavantyapi . yattvevaṃ na bhavati tadasat pradhānādi khapuṣpavat .
vikalpau ca, tayoḥ kataramicchasi ? yadi na sta itīcchasi tato'sattve tayoḥ sarvabhāvānāmanādyantatvād
ghaṭādīnāṃ nityatā syāt sthitireva, sā ca pratyakṣādiviruddhā sthitiḥ, utpattivināśadarśanāt .
pratyakṣapūrvakatvādanumānādīnāmanumānādibhirapi virudhyeta . kiñcānyat, sthitavastutvād viparītamavastu, utpannamavastu prāpnoti, sthitavastuviparītatvāt, khapuṣpavat . kiñcānyat, anutpannameva sarvaṃ
vastu ityabhyupagame sarvasiddhāntavyāghātaśca, vaiśeṣikasiddhānte tāvadutpattimabhyupetyoktam --dravyāṇi
dravyāntaramārabhante, guṇāśca guṇāntaram vai॰ sū॰ 1 . 1 . 8, 9, kriyā-guṇavyapadeśābhāvādasat
vai॰ sū॰ 9 . 1 ityādi prāgasatkāryotpattivyākhyānāt .
atrāha--tvayoktaṃ sarvasiddhāntavyāghāto'nutpādābhyupagamena iti, tadayuktam, tiṣṭhantu tāvat
puruṣādivādāḥ, sāṅkhyānāmeva tāvat satkāryavāditvādavyāghāta iti . atra brūmaḥ, etat tvanmataṃ tāvat
pratyuccārayāmaḥ--tadyathā --athocyeta--sāṅkhyānāmevetyādi . tasyottaram --nāvyāghāta ityādi,
nāvyāghāto vyāghāta eva, dviḥpratiṣedhasya prakṛtyāpatteḥ . kathamasatkāryānabhyupagamāt ? ityucyate—
pradhānādīnāṃ nityaniṣṭhitatvābhyupagamāt, nityaṃ niṣṭhitameva pradhāna-mahadahaṃkārādivyaktāvyaktajñākhyaṃ sarvam ityabhyupagamādārambho'bhyupagato bhavati, ārambhamantareṇa kriyā'bhāvāt kriyāmantareṇa ca
niṣṭhānābhāvāt . tadupasaṃhṛtya sādhanamāha --atastānītyādi, tāni pradhānādīni ārabdhānyeva,
niṣṭhitatvāt, ghaṭavat, ghaṭaniṣṭhāna-kriyā-''rambhāṇāṃ lokaprasiddhatvādudāharaṇasiddheḥ pradhānādīnāṃ
tadupanayasiddhiḥ . evamārabdhatvāt kṛtakatvasiddhiḥ, tathā kṛtakatvāt paryavasānavantyapi tasmādādyantavantaḥ pradhānādayaḥ .
yattvevaṃ na bhavatītyādi vaidharmyadṛṣṭāntaḥ sādhanāntaraṃ vā gatārthamādyantavattvābhāve khapuṣpavadasattvāpādanaṃ pradhānādīnām, ādigrahaṇāt puruṣādiṣvapi prasaṅgaḥ samānacarcaḥ .


atha tvevamapi naivābhyupagamyate ārambhādi tato nityavṛttatvādanārabdhatvādakṛtakatvādaniṣṭhitamasadākāśavat .
nanvākāśaṃ śuddhapadavācyatvād nirvṛttaṃ niṣṭhitaṃ sadeva pramāṇajñānavat . kuto'sya
śuddhapadatā ? āṅ īṣadartha upasargaḥ, kāśṛ dīptau pā. dhā. 647, ākāśate mṛgatṛṣṇikāvadābhāsata ityākāśam . yadi ca khādiśuddhapadārthapratipattistato vijñānamātramevedaṃ sarvamiti nābhyupagacchema . asmākaṃ hi khādiśuddhapadārthānāmapi vijñānamātratā . anena sarve
śabdā asadarthā eva .
atha mā bhūd vijñānamātratāprasaṅga iti pradhānādirādiḥ, tadeva kāraṇaṃ tanmātraṃ cedaṃ

anenaiva sādhanena gatārthatve'pi upapattyantaranirākaraṇārthamākāśadṛṣṭāntenāniṣṭāpādanasādhanam—
atha tvevamapi naivābhyupagamyate ārambhādītyādi yāvadākāśavaditi .
āha --nanvākāśamityādi ākāśāsattvāsiddhipradarśanārthamanumānam . śuddhapadavācyatvānnirvṛttaṃ
niṣṭhitaṃ sadeva tat pramāṇajñānavaditi . atrocyate --kuto'sya śuddhapadatā ? iti hetvasiddhyāpādanam,
tasya samāsapadatāṃ darśayati --āṅīṣadartha upasargaḥ, kāsṛśṛ dīptau dhātuḥ, ākāśata ityākāśam,
kugatiprādayaḥ pā॰ 2 . 2 . 18 iti samāsatvāt . ko'syārthaḥ ? iti tatpradarśanārthamāha --mṛgatṛṣṇikāvadābhāsata ityākāśamiti, yathā mṛgatṛṣṇikā, jalārthatvenāsatī tadvadābhāsate tathākāśamapyavidyamānaṃ
vidyamānavad vijñānena gṛhyate vijñānasyaiva tathā tathotpādāt .
syānmatam--kha-viyad-vyomādiśuddhapadavācyatvānnāsiddhiriti . etaccāyuktam, yadi ca khādi-
śuddhapadārthetyādi . yadi vayaṃ śuddhapadavācyamapi śabdārthaṃ pratipadyemahi tato vijñānamātramevedaṃ sarvam
iti nābhyupagacchema, na brūyāma, asmākaṃ hi viyad-gagana-khā-'mbara-vyoma-māyā-śūnya-ghaṭa-paṭādiśabdānāmapi vijñānavyatirikto naivārtho'sti iti siddham, tatpratipādanārthaṃ ca yatiṣyāmahe .
anenetyādi . etena khādiśuddhapadārthāpalāpena sarve śabdāḥ kriyā-kārakasambaddhārthavācina eva
iti nairuktābhimatānāṃ vyutpattipakṣe yādṛcchikaśabdānāṃ vā'vyutpattipakṣe ḍitthādīnāṃ nañādipratiṣedhasahitānāṃ kevalānāṃ vā na kaścid vācyo'rtho'styanyatra vijñānādhānanimittamātratvādasadarthā eva
sarvaśabdā iti .
atha mā bhūdityādi . syānmatam--niṣṭhitatvādervijñānamātratāprasaṅgaḥ, sa mā bhūdityanyathā''diriṣyate, kaḥ ? pradhānādirādiḥ pradhāna-puruṣa-kāla-svabhāvādi, tadeva ca kāraṇam, tanmātraṃ cedaṃ ghaṭa





kāryam, pūrvapratyupasaṃhārasamāhitatvāt . tato bhūtānāmeva sattvamādiḥ .
sa sopasaṃhāraḥ kiṃ nityaḥ, anityaḥ ? yadi nityastato'kṛtakatvādanārabdhatvādaniṣṭhitatvādasan khapuṣpavat . athādinityatāyāṃ doṣāt nityaniṣṭhitamiṣyate'taḥ pūrvavadeva sattvānupapattiḥ . antanityatāyāmasattvameva .
atha nityatvadoṣadarśanādādiranitya iṣyate sa kiṃ jātaḥ ajātaḥ ? yadi jātaḥ,
anutpādastarhyasya, jātatvāt, nirvṛttaghaṭavat . athājātaḥ, tathāpyanutpādaḥ ajātatvāt
khapuṣpavat . anutpannatvādasat . jātājātaśced virodhādasambhava ubhayadoṣavatvācca .
paṭādi kāryam, kasmāt ? pūrvapratyupasaṃhārasamāhitatvāt, kāryāt prāgapi tasminneva pradhānādyanyatamakāraṇamātratve samāhitā eva vikārā uttarakālamapi tatraivāntarlīnāḥ, tato bhūtānāṃ vidyamānānāmeva
ghaṭādīnāṃ sattvaṃ nityatvamādiḥ nā''rambhādiriti .
ityatra pṛcchyase --sa sopasaṃhāra ityādi . sa ādiḥ pradhānādikāraṇākhyaḥ sahopasaṃhāreṇa kiṃ
nityaḥ ? utāhosvidanityaḥ ? iti nirdhāryaḥ . tatra yadi nityastata ādireva na bhavati akṛtatvādanārabdhatvāt . tataḥ kim ? tataścāniṣṭhitaḥ, aniṣṭhitatvādasan khapuṣpavat .
athā''dinityatāyāmityādi . etaddoṣabhayād nityaniṣṭhitaṃ pūrvottaratulyakālavṛttīṣyate'taḥ
pūrvokta eva doṣaḥ --nityavṛttatvādanārabdhatvādakṛtakatvādaniṣṭhitaṃ khapuṣpavadākāśavadvetyādīti tadevātidiśati yāvad vijñānamātrārthatā, pūrvavadeva sattvānupapattiriti . evamutpattinityatve sthitinityatve
vā'sattvamuktam . antanityatvaṃ vināśanityatā, tasyāṃ tvantanityatāyāmasattvameva . evaṃ tāvadādernityatve doṣaḥ .
atha nityatvetyādi . ādernityatve doṣaṃ dṛṣṭvā tatparihārārthamādiranitya itīṣyate tatra trayī
gatiḥ--jātasyājātasya jātājātasya vā ? kiṃ jātaḥ ? kimajātaḥ ? iti vikalpadvayapraśnādeva
tatsaṃyogajasya tṛtīyasya vikalpasya siddheḥ . yadi jāta ityādinā dvayorādyavikalpayorutpādābhāvaḥ,
anutpannatvādasaditi gatārtham . jātājātaścediti tṛtīyavikalpasya virodhādasambhavaḥ . kiñca,
ubhayadoṣavattvācca, yo jātatve doṣo yaścājātatve tābhyāṃ yukto jātājātatvapakṣo'tastyājyaḥ .
evamutpāde doṣāḥ .


niṣṭhāyāmapi ta eva vikalpāḥ . yadi niṣṭhito nitiṣṭhati, na nitiṣṭhati, niṣṭhitatvāt, nirvṛttaghaṭavat . aniṣṭhito'pi na nitiṣṭhati, aniṣṭhitatvādasattvādakartṛtvāt,
khapuṣpavat . nobhayamuktavat .
ante'pi kiṃ vinaṣṭo vinaśyati avinaṣṭo vinaṣṭāvinaṣṭovā ? yadi vinaṣṭo
vinaśyati, na vinaśyati, vinaṣṭatvāt, vinaṣṭaghaṭavat . nāvinaṣṭo'kṣataghaṭavat, abhūtavinaśyadbhāvatvāt akṣataghaṭavat ākāśavadvā . nobhayamuktavat . itthamanutpannāsthitāvinaṣṭatvāt
khapuṣpavadabhāva eva syād vastu .
athocyeta--kiṃ na etābhyāmādyantābhyāṃ vastuno'svarūpābhyāṃ vicāritābhyām ? vastu
vicāryam . etau hi vastuna ātmalābhāt pūrvottarakālau . tadabhāve'pi vastu bhavitumarhatyeva
tanmadhye .

niṣṭhāyāmapītyādi . kiṃ niṣṭhito nitiṣṭhati aniṣṭhito niṣṭhitāniṣṭhito vā ? iti ta
eva vikalpāḥ, teṣvapi triṣu doṣā utpādavaduktanyāyena nītā eva yāvad nobhayam uktavaditi .
aniṣṭhito'san, asattvādakartā, akartṛtvācca khapuṣpavanna nitiṣṭhatīti viśeṣaḥ śeṣaṃ gatārtham .
ante'pītyādi . vināśe'pi kiṃ vinaṣṭo vinaśyati avinaṣṭo vinaṣṭāvinaṣṭo vā ? yadi
vinaṣṭo vinaśyati itīṣyate ityupakramya triṣvapi vikalpeṣu yāvad nobhayamuktavaditi .
nāvinaṣṭo'kṣataghaṭavadityasya vyākhyānam --abhūtavinaśyadbhāvatvāt, abhūto'nutpanno vinaśyadbhāvo'syeti abhūtavinaśyadbhāvaḥ, tasmādabhūtavinaśyadbhāvatvāt akṣataghaṭavaditi . ākāśavaditi 
vā abhūtavinaśyadbhāvatvāt ityasyaiva hetordṛṣṭāntāntaram, asyānugamapradarśanaṃ kṛtvā prasaṅgaḥ kāryaḥ
śuddhapadavācyatvādityādiryāvad vijñānamātratetyādi . nobhayamuktavat na vinaṣṭāvinaṣṭaṃ vinaśyatyasambhavāt, asambhavo virodhādubhayadoṣācceti pūrvoktanyāyānusāreṇa . itthaṃ notpatti-sthiti-bhaṅgāḥ
sidhyanti, tadasiddheranutpannā-'sthitā-'vinaṣṭatvāt khapuṣpavadabhāva eva syādvastviti .
athocyeta--kiṃ naḥ ? ityādi . syānmatam--kimetābhyāmādyantābhyāṃ vastuno'svarūpābhyāṃ
vicāritābhyāṃ prayojanam ? vastu vicāryam . etau hi ādyantau vastuna ātmalābhāt pūrvottarau kālau,
vastvātmalābhāt pūrvaḥ kāla ādirucyate uttaro'ntaḥ . tayorabhāve'pi vastu bhavitumarhatyeva tanmadhye,
tasmādasti vastviti .


tanmadhye madhyaṃ vā madhyakṣaṇo vobhayamapi kiṃ jātamajātaṃ vā syāt ? yadi jātamanutpādastarhi asya, jātatvāt, nirvṛttaghaṭavat ityādi sa eva granthastulyadoṣatvāt .
pūrvottarakālāvapi na staḥ, vinaṣṭānutpannatvāt, tadapekṣatvāt tanmadhyavastvabhāvaḥ,
dagdhendhanajvālāvat . asattu bhavati pūrvottarakālayorasattvāt khapuṣpavat .
athocyeta--ādau madhye'nte ca kāryaṃ tattvopanilayanāt prāgasadeva, ādau madhye ca
tadarthaṃ pravṛtteḥ . tattvopanilayanāduttarakālamasti, tadarthamapravṛtteḥ . etadasatyam, tadasattvānativṛtteḥ . asadeva syāt tat, ādimadhyānteṣvapyabhūtatvāt, khapuṣpavat .

atra brūmaḥ --tanmadhye madhyaṃ vetyādi . tayoḥ pūrvottarakālayormadhye yat tadvastu bhavitumarhatīti
manyase yo vā pūrvottarakālayormadhyakṣaṇaścintyate tadubhayamapi kiṃ jātamamajātaṃ vā vastu syāt ? yadi
jātamanutpādastarhyasya, jātatvāt, nirvṛttaghaṭavadityādi sa eva triṣu vikalpeṣu yojyo doṣāpādanagranthastulyadoṣatvāt .
kiñcānyat, yāvapi ca tau kālau pūrvottarau tāvapi na stastvanmatādapi vinaṣṭānutpannatvāt,
tadabhāve tayoḥ kālayorabhāve tadapekṣatvāt tanmadhyavastvabhāvaḥ . kimiva ? dagdhendhanajvālāvat
yathendhanāśrayā jvālā indhanāpekṣā bhavanti iti sambhāvyā api nirdagdhe tasminnindhane na santi tadapekṣatvāt tadabhāve tathā pūrvottarakālāpekṣam madhyam ityabhimataṃ vastu tadapekṣatvāt tadabhāve nāstīti
prasaktameva . yadvā pūrvottarayoḥ kālayornāsti tasya madhye'stitvaṃ kayā yuktyā sambhāvyeta ? na
sambhāvyamityabhiprāyaḥ . asattu bhavatītyādi, atra sādhanam--asat tat, pūrvottarakālayorasattvāt,
khapuṣpavaditi .
athocyetetyādi . ādau ārambhe madhye kriyākāle ante cotpannamātre kriyāparisamāptau
kāryaṃ dravyādi dravyatvāditattvopanilayanāt prāgasadeva . kasmāt ? ādau madhye ca tadarthaṃ pravṛtteḥ,
na hi tadarthitvaṃ sati tasminnupapadyate . tattvopanilayanāduttarakālamasti, kasmāt ? tadarthamapravṛtteruparatakriyatvāt, na hyasati tasmiṃstadarthī na pravartate .
atra brūmaḥ --etadasatyam, tadasattvānativṛtteḥ . asadeva syāt punarapi tadādi-madhyā-'nteṣvapyabhūtatvāt khapuṣpavaditi . evaṃ tāvadanutpādādapi śūnyāḥ sarvabhāvāḥ .


sāmagrīdarśanādapi . iha yāvatī saṃjñā ghaṭa iti paṭa iti rūpamiti vā sā sāmagrīmātrameva . kā sāmagrī ? bhāvānāṃ bhāvāntaraṃ prati vyāpāraḥ, yathā tantūnāṃ paṭaṃ prati
vyāpāraḥ . tatra ca vyāpṛtānāmekaiko nāvayavī, pratyekamasattve ca samuditāvapyasattvam .
na tāvaddhetuṣu pratyaye ca sāmagrī asti, nāpi tatsvarūpapṛthaktveṣu pratyakṣataḥ tatsānnidhya eva tadarthapravṛtteḥ ghaṭapaṭavat . yacca yeṣu nāsti svarūpeṇa tasya sāmagryāmapi kuto'stitvam ? na hi sikatākaṇeṣvadṛṣṭaṃ toyaṃ kumbhe'pi dṛṣṭam .

itaśca nāsti vastu, sāmagrīdarśanādapi, sāmagryāṃ bhāvā dṛśyante ghaṭa-paṭādayo na pratyekaṃ
svarūpeṇa, yacca svarūpeṇa nāsti tasya sāmagryāmapi kuto'stitvaṃ sikatātoyavat ? ityupanayārtho
bhaviṣyati . tadbhāvanā --iha loke yāvatītyādi . ghaṭaḥ iti saṃjñā kapālasāmagryām, paṭaḥ iti
tantusāmagryām, rūpam iti tatsantāne kṣaṇotpattivinaṃṣṭṛrūpasantāne, vāśabdādanyadvā yat kiñcid
rasādi muṣṭipaṅktyādi vā deśa-kālabhinnāvayavasaṃhāramātraṃ sāmagrīmātrameveti . kā sāmagrī ? 
ucyate --bhāvānāṃ bhāvāntaraṃ prati vyāpāraḥ . tatpradarśanam --yathā tantūnāṃ paṭaṃ prati vyāpāraḥ,
avayavino'vayavatvena vyāpriyamāṇā avayavā eva tathā tathāvasthitāḥ sāmagrī ityucyante, avayavavaikalye tadabhāvāt . tatra cetyādi, itthambhūtāyāṃ ca sāmagryāṃ vyāpṛtānāṃ tantvādyavayavānāmekaiko'vayavo nāvayavī sambhavati tacchaktyabhāvāt, pratyekamasattve ca samuditāvapyasattvamityavayavinaḥ
sarvathāpyabhāva eva syāt .
tad bhāvayati --na tāvadityādi . hetupratyayasāmagrīpṛthagbhāveṣvasambhavāt nāsti, hetuṣu tantuṣu
paṭo nāsti, pratyaye nimittakāraṇeṣu turī-vema-śalākādiṣu ca nāsti, tasmānnāsti sāmagrī tadavayavītyarthaḥ . nāpi tatsvarūpapṛthaktveṣu pratyakṣata iti pratyakṣeṇaiva hi pramāṇena tantusvarūpe turyādisvarūpe
vā pṛthaganupalabdhā sāmagrī paṭākhyā, anumīyate'pi ca nāsti iti, tatsānnidhya eva tadarthapravṛtteḥ,
sannihiteṣveva hetu-pratyayeṣu tantu-turyādiṣu paṭārthī paṭo nāsti iti matvā tadarthaprayatate, tato nāsti,
kimiva ? ghaṭa-paṭavat, yathā ghaṭe sannihite'pi paṭārthī paṭo nāsti iti matvā tadarthaṃ pravartate paṭe
vā sannihite ghaṭārthī ghaṭārtham . yacca yeṣu nāstīstyupanayo gatārtho yāvat kumbhe'pi dṛṣṭaṃ na hi
iti vartate .




nanu sikatākaṇeṣu pratyekamadṛṣṭaḥ kumbhaḥ sāmagryāṃ dṛṣṭaḥ . na, sāmagrītulyatvāt .
asmābhiryadi dṛṣṭaḥ syād naivamucyeta sāmagryā apyabhāva iti . nanvetadeva sādhyate--asti
sāmagrīti .
avayavāstarhi santīti cet, na, ā rūpādibhyo'vayavinaścāsattvasyoktatvāt .
rūpādayastu rūpaṇādinirūpitavijñānasārāḥ, teṣāṃ pṛthaktvaṃ hetutvaṃ ca buddhau vṛtteḥ saṃghaṭate,
buddhivyatirekeṇa svarūpābhāvāt .
hetvādyabhāve sāmagryabhāvād na santi sarvabhāvāḥ, itaretarāśrayadoṣācca . tathā'darśanāt .

atrāha --nanu sikatākaṇeṣu pratyekamadṛṣṭaḥ kumbhaḥ sāmagryāṃ dṛṣṭa ityanaikāntikadoṣodbhāvanaṃ
paraḥ kuryāt, kumbhatvasya sikatākaṇeṣu pratyekamadṛṣṭasya darśanāditi . atra brūmaḥ --na, sāmagrītulyatvāt, nānaikāntikaḥ pratyekamasattvāt samudāye'pyasat iti, yasmāt sāmagrīsādhyatayaiva tulyaḥ
kumbho'pi vipakṣābhimataḥ sādhyatvāt pakṣa eva, tasyāpi kumbhapariṇāmasya samudāyatvāt tasmādvipakṣāsiddheranaikāntikacodanābhāsaṃ jātyuttaramidam . tadvyākhyā --asmābhiryadi dṛṣṭaḥ syād naivamucyeta—
sāmagryā apyabhāva iti, tadeva smārayati prastutam, nanvetadeva sādhyate--asti, nāsti sāmagrī
iti tasyaivopanyāsāt tadvipakṣābhimatyā'naikāntikatvacodanaṃ pāṭhamātrametat--pratyekamadṛṣṭasya sikatāsu
kumbhasya darśanamiti . evaṃ tāvat sāmagrī nāstīti pratipāditam .
avayavāstarhi santīti cet, syānmatam--paṭasya tantavo'vayavāḥ santīti . tanna, kasmāt ?
ā rūpādibhyo'vayavinaścāsattvasyoktatvāt, tadyathā tantavoṃ'śuṣu, aṃśavastuṭiṣu, tuṭayaḥ pakṣmasu,
pakṣmāṇi svāvayaveṣu na santi ityadi yāvat paramāṇuśo vibhāgaḥ tāvadavayavyeva . paramāṇuravibhāgatvād niravayavaḥ sanniti cet, so'pi rūpa-rasa-gandha-sparśabhedenā'vayavyeva . evaṃ tarhi rūpādayo'vayavā
eva nāvayavina iti cet, te'pi na svato rūpāditvaṃ labhante, yasmād rūpādayastu rūpaṇādinirūpitavijñānasārāḥ, rūpyata iti rūpam, rasyata iti rasaḥ ityādivijñānenaiva nirūpyante rūpādayaḥ, tatsvarūpaṃ
vijñānena saha prakalpate . tatra rūpādīnāṃ parasparataḥ pṛthaktvaṃ hetutvaṃ ca buddhau vṛtteḥ saṅghaṭate, na tasyāmavṛtteḥ svātmanaiva . na tasmād bahirastitvaṃ janayitumarhataste hetu-pṛthaktve buddhivyatirekeṇa svarūpābhāvāt .
tadupasaṃhṛtyāha --hetvādyabhāve sāmagryabhāvāt, hetu-pratyaya-svarūpapṛthaktvānāmabhāve rūpādīnāṃ
kā sāmagrī ? sāmagryabhāve kā dravyatā ? iti dravyābhāvaḥ, dravyābhāve sarvābhāvaprasiddhiḥ . tasmādayuktamuktam--avayavī sāmagrī vidyate, avayavā eva vā santīti .


sarvathāpyayuktayaḥ pratyakṣata upalabhyante tathāpi na santi tasya darśanasyāsambhavāt .
tadapi ca darśanaṃ nāstyeva . yāvaddṛśyaṃ tāvat parabhāgaḥ . ārādbhāga eva dṛśyate, na paramadhyabhāgau . tasmādadarśanameva vastunaḥ, na hyārādbhāgamātrameva vastu .
atha matam--ārādbhāgastāvad grahīṣyate niyamāt pratyakṣataḥ tathā madhyaparabhāgāvapi grahīṣyete . na, tatrāpi tribhāgatvatulyatvāt .

kiñcānyat --itaretarāśrayadoṣācca, avayavisadbhāve'vayavāstadavayavatvāt sidhyanti hetutvācca, teṣu cāvayaveṣu satsu tadavayavitvāt kāryatvādavayavī sidhyatīti tadidamitaretarāśrayam,
itaretarāśrayāṇi ca na prakalpante tadyathā--naurnāvi baddhā netaratrāṇāyeti . evaṃ sāmagrīdarśanādapi na
santi sarvabhāvāḥ .
itaśca na santi tathā'darśanāt, adarśanādapi tenaiva prakāreṇa na santi .
tatra paramatāśaṅkā --sarvathāpyayuktaya ityādi . na santi yuktayo yeṣāmarthānāmayuktayaste
yadyapi yuktito nopalabhyante pratyakṣata upalabhyante dṛśyante, dṛśyamānāśca nirākartuṃ na śakyante,
ato darśanāvagṛhītasadbhāvāḥ santo'rthāḥ kalpayitavyā iti yadi kalpyeraṃstathāpi na santi, tasya
darśanasyāsambhavāt . tadvyākhyā --tadapi ca darśanaṃ nāstyeva . kathaṃ darśanaṃ nāsti ? ucyate--yato 
yāvadityādi, yāvaddṛśyaṃ tāvat parabhāgaḥ, dṛśyābhimatasya hi vastuna ārādbhāga eva dṛśyate, na paramadhyabhāgau dṛśyete, taiścāvaśyamārānmadhyaparabhāgairbhavitavyaṃ vastunaḥ, tatra yadyārādbhāgo dṛśyata iti
pratyakṣatvamiṣyate para-madhyabhāgayoradarśanādapratyakṣatā tasya kiṃ neṣyate ? tasmādadarśanameva vastunaḥ, na
hyārādbhāgamātrameva vastviti .
atha matamityādi . syādiyaṃ te matiḥ--ārādbhāgastāvad grahīṣyate niyamāt pratyakṣataḥ, tathā
madhya-parabhāgāvapyanumānāt kālāntare pratyakṣato grahīṣyete, tasmānnādarśanameveti .
atra brūmaḥ --na, tatrāpi tribhāgatvatulyatvāt, ārādbhāge'pi dṛśyābhimate trayo bhāgāḥ
sambhavantyeva ārānmadhya-parākhyāḥ sāvayavatvāt, vibhajyamānaṃ hi sāvayavaṃ tridhā vyavatiṣṭhate
tatastathātrāpi para-madhyabhāgādarśanaṃ tribhāgatulyatvāt samastavastvadarśanavaditi . evaṃ tāvat sāvayavasya
tribhāgatvād darśanāsambhavaḥ .



atha matamabhāgaṃ drakṣyate paramāṇavastarhi gṛhyantām . teṣvadṛśyamāneṣu bhāgavad dṛśyata
iti kā kathā, bhāgavati vā paramāṇusaṃghāte'gṛhyamāṇe tadaṃśo nirbhāgaparamāṇurdṛśyata iti ?
yadā ca paramāṇuḥ na gṛhyate tadā kuto bhāgavān grahīṣyate bhāgavati vā'gṛhyamāṇe
tadaṃśā nirbhāgaparamāṇavo grahīṣyante ?
ayaṃ tu vyavahāro vijñānotthāpita eva . vijñānamasatyapi bāhyārthe tathā tathā
viparivartamānamantareva bāhyārthavadābhāsate vijñānatvāt svapnavijñānavat .
tatrāpi jāgradgṛhīto'rthaḥ kāraṇamiti cet, tatra ca tatra ca vijñānameva kāraṇam .
yadi vā'vijñāno'rthaḥ kaścidasti sa darśyatām . svapne tvanarthakaṃ vijñānamevārthaḥ .

atha matamabhāgaṃ drakṣyata iti . yannirvibhāgamārādbhāge tanmātraṃ gṛhyata iti cenmanyase tataśca
te'niṣṭamidam --paramāṇavastarhi gṛhyantām, na hi paramāṇavo'tīndriyāḥ santaḥ kasyacit dṛśyāḥ
itīṣṭāḥ, teṣvadṛśyamāneṣu nirbhāgeṣu bhāgavad dṛśyata iti kā kathā bhāgāntarādṛśyatvāt sikatātailavadvā pratyekaṃ darśanābhāve tatsamudāye'pi darśanābhāvāt ? bhāgavati vā paramāṇusaṅghāte paramadhyabhāgāgrahaṇādagṛhyamāṇe tadaṃśo nirbhāgaparamāṇurdrakṣyata iti kā kathā ityanuvartanānnāsti
darśanam . asyārthadvayasya vyākhyā --yadā ca paramāṇurityādi grahīṣyanta iti gatārtham, kutaḥ
ityanuvartanāt .
dṛśya-darśanavyavahārastarhi kathamasati dṛśye sambhavati ? iti cet, ucyate --ayaṃ tu vyavahāro
vijñānotthāpita eva . vijñānaṃ cāsatyapi bāhye'rthe tena tenākāreṇa viparivartamānamantareva bāhyārthavadābhāsate vastutvād vijñānatvāt . kimiva ? svapnavat, svapne iva svapnavat, yathā suptaḥ saṃvṛte'vakāśe'pyasambhavinaṃ hastiyūtha-parvatādyākāraṃ paśyati asatyeva hastiyūthādibāhye'rthe tathā tathāntarvijñānapariṇāmāt evaṃ jāgratsvastharūpādivijñānānyapi antarvarttibahirarthābhāsāni, na kaścit tadvyatirikto'rtha iti . yathoktam--

dyauḥ kṣamā vāyurākāśaṃ sāgarāḥ sarito diśaḥ .
antaḥkaraṇatattvasya bhāgā bahiravasthitāḥ ॥ vākyapa॰ 3 . 7 . 41 iti .

tatrāpi jāgradgṛhīto'rthaḥ kāraṇamiti cet, svapne'pi hi dṛṣṭa-śrutā-'nubhūtaparikalpitasukhaduḥkhādi-rūpa-rasādyākārameva vijñānamutpadyate nātyantānupalabdhakhapuṣpādyākāram, tasmād bāhyārtha eva
kāraṇamiti cenmanyase, atra vayaṃ brūmaḥ --tatra ca tatra ca vijñānameva kāraṇam, svapne jāgaraṇe ca

atra ca vijñānaṃ śabdārthaḥ . tacca kalpanāmātrameva . buddhyanusaṃhṛtirvākyārthaḥ .
ayaṃ ca vikalpa evambhūtaikadeśaḥ . pari samantādavagamaḥ, naiḥsvābhāvyāt parito'vagamo'vagamamātram . so'syāstīti matiḥ paryavāstiko'yaṃ nayaḥ . bhāvo'pi bhāva eva . upayoga
eva .
vijñānenaiva utthāpito'rthaḥ arthaḥ iti śakyate pratipattum, nānyathā . vijñānenāvinābhāvitasyārthasya
jāgaraṇe'pi svarūpābhāvādanupalambhe kutaḥ punaḥ svapnakāraṇatvam ? tata āha --yadi vā'vijñāno'rthaḥ
kaścidasti sa darśyatām, tvayā jñānena prakalpito na śakyo darśayitumartha ityabhiprāyaḥ . mayā punaḥ
śakyate'rthena bāhyena vinā vijñānamevārtha iti, tadyathā --svapne tvanarthakaṃ vijñānamevārtha iti darśyate .
tasmāt svapajjāgradavasthayorapyavyabhicāri vijñānamevārtha iti nyāyyā kalpanā .
atra naye kaḥ śabdārthaḥ ? ityatra brūmaḥ --atra ca vijñānaṃ śabdārthaḥ, vijñānameva hi śabdo
vācakābhimato vijñānotthāpitaḥ, tadupalakṣyo'pi rūpa-rasa-ghaṭa-paṭādirbāhyo vācyo vijñānameva,
yathoktam --vijñaptimātramevedaṃ bho jinaputra yadidaṃ traidhātukam   ityādi .
yadantarjñānarūpaṃ tad bahirvadavabhāsate .so'rtho vijñānarūpatvāt tatpratyayatayāpi ca ॥ āla॰ parī॰ . 6 .
ityādi . evaṃ tarhi pramāṇa-pramāṇābhāsāviśeṣa iti cet, iṣyata etat, yasmāt tacca vijñānaṃ kalpanā
kalpanāmātrameva, aniyatadeśa-kālā-''kāra-nimitta-naimittikatvājjāgradavasthābhimatavijñānasyāpi
supta-taimirikādivijñānavadaprāmāṇyāt . eṣa padārthaḥ .
vākyārthastarhi kaḥ ? ucyate --buddhyanusaṃhṛtirvākyārthaḥ, vijñānasyaiva paurvāparyārthābhāsavi-
jñānānusaṃhāreṇa sambandhanavijñānaṃ vākyaṃ vākyārthaśceti .
ayaṃ ca vikalpa evambhūtaikadeśaḥ . śatadhā bhinnasya evambhūtasyaikadeśo'yaṃ nayaḥ . tasya
caivambhūtasya paryavāstikabhedatvādakṣarārtho gamayitavyaḥ paryavāstikaḥ ityata āha --pari samantādavagamaḥ,
parirupasargaḥ samantādarthaḥ, avatirdhāturavagamārthaḥ, yathā''ha --ava rakṣaṇa-gati-kānti-prīti-tṛptya-vagamanapraveśa-śravaṇa-svāmyartha-yācana-kriyecchā-dīptyavāptyāliṅgana-hiṃsā-dahana-bhāva-vṛddhiṣu pā॰ dhā॰ 60॰
ityatrāvagamasya vivakṣitatvāt naiḥsvābhāvyāt parito'vagamaḥ parīkṣyamāṇasya bāhyārthasya vijñāna

dravyaśabdaścaiṣa ṣaṭsvapi drurgatiḥ tasyā vikāro dravyamiti tathā tathā prāg vyākhyāto
yathādarśanaṃ tathāgateḥ .
upanibandhanamasya se kiṃ taṃ bhāvakkhaṃdhe ? bhāvakkhaṃdhe duvihe paṇṇatte, taṃjahā--āgamato a
vyatiriktasya sarvayuktidiktaḥ svabhāvābhāvādavagamamātram vijñānamātramevetyarthaḥ . so'syāstīti
matirasyeti sa paryavo yasyāstīti matiḥ sa nayaḥ, paryavo'tītaḥ ṣaṭprakāro'pi, asti nāsti diṣṭaṃ
matiḥ pā॰ 4 . 4 . 60 iti ṭhakpratyayāntarūpasiddheḥ paryava evāsti iti manyamānaḥ paryavāstiko'yaṃ
nayaḥ .
sa ca bhāvo'rthaḥ śabdo'nyavācyābhimataṃ vijñānalakṣaṇameva vastvityata āha --bhāvo'pi bhāva
eva, bhavatīti bhāvo ghaṭapaṭādi dravyaguṇa-karmādi vā iti mā grahīditi bhāva eva upayogo bhāvo na
dravyādīti . sa ca bhāvaḥ kṣāyikaḥ kṣāyopaśamika aupaśamikaḥ pāriṇāmiko vā, sa copayoga eva
sākāro'nākāro vā pramāṇa-pramāṇābhāsādivikalpaśūnyaḥ . tasmāt paryavāstikanayabheda evambhūtaikadeśo'tyantaviśuddhavijñānaparyayamātragrāhī nayo'yamiti .
yathā vidhyādivikalpeṣu ādyeṣu ṣaṭsu dravyāstikeṣu paryavaśabdo dravyaprādhānyāt tadarthatvena
vyākhyātastathehāpyārātīyeṣu ubhayobhayādivikalpeṣu dravyaśabdaḥ paryavaprādhānyāt tadarthatvena gamayitavya
ityata āha--dravyaśabdaścaiṣa ṣaṭsvapītyādi . drurgatiriti du dru gatau pā॰ dhā॰ 944-945, druśabdo
gatyarthaḥ, tasyā gatervikāre yatpratyaye kṛte dravyam iti rūpaṃ bhavati . dravyamevārtho dravyārthaḥ . sa
punastathā tathā tena tena prakāreṇātītobhayobhayādivikalpeṣu prāgvyākhyātaḥ yad yad darśanaṃ yathādarśanaṃ
teṣāṃ ṣaṇṇāṃ svena svena darśanena paryāyārtha eva sa sa ṣaḍvikalpo'pi tathāgateḥ tathā tathā parito
gamanāt .
kimetat svābhiprāyavivaraṇamātram ? āhosvidasya darśanasya upanibandhanamārṣamapyasti ?
ityatrocyate--astyupanibandhanamasya, se kiṃ taṃ bhāvakkhaṃdhe ? iti praśnopakramo grantho yāvat se

no+āgamato a . se kiṃ taṃ āgamato bhāvakkhaṃdhe āgamato bhāvakkhaṃdhe jāṇa+e uva+utte . se ttaṃ āgamato
bhāvakkhaṃdhe anuyogadvārasū॰ 54--55 ityādi .
ayaṃ niyamasyāpi kṣaṇikavādasya niyamaḥ--tadapi vastu vijñānameva .
iti niyamaniyamabhaṅgo nāma dvādaśo bhaṅgo dvādaśāranayacakrasya .
ttaṃ āgamato bhāvakkhaṃdhe iti vyākaraṇopasaṃhāraḥ, āgamabhāvaskandhasyopayogalakṣaṇasya vijñānasvarūpamātratvāt, ādigrahaṇācchrutamāvaśyakaṃ sāmāyikamanyadvā nāmādinikṣepānukrameṇādhigamanīyaṃ yat
kiñcit tat sarvamāgamata upayoga eva jñānamevetyarthaḥ .
ayaṃ niyamasyāpi kṣaṇikavādasyakṣaṇikameva vastu ityasyāpi darśanasya niyamaḥ--tadapi
kṣaṇikaṃ vastu vijñānameva, na rūpādi tadvyatiriktaṃ bāhyamasti, kiṃ tarhi ? vijñānāntarvipariṇāma- 
vijṛmbhitamātrameveti niyamaniyamabhaṅgo nāmā''dito vidhibhaṅgādārabhya gamyamāne dvādaśo bhaṅgo
dvādaśāranayacakrasya śrīmanmallavādikṛtasya ṭīkāyāṃ śrīmatsiṃhasūrigaṇiracitāyāṃ samāptaḥ ॥




oँ arhaँ


sadgurubhyo namaḥ

atha dvādvaśādvādaśārāntaram .

etadapi pūrvavadevaikāntatvādayuktam, sambhavivikalpānupapatteḥ .
evaṃ bruvata evaṃ vijñānavacasī niḥsvabhāve .
athāatha mā bhūdayaṃ doṣa iti sasvabhāve vijñāna-vacasī abhyupagacchasi, sarvaṃ niḥsvabhāvamityabhyupagamavirodhaḥ . vacaso'pi sasvabhāvatve na tarhi sarvaṃ niḥsvabhāvamiti svavacanavirodhaśca doṣaḥ .

vidhyādisarvabhaṅgātmakaikavṛttisamyagdarśanādhikāre pratyekavṛttimithyādarśanatvāpādanārthaṃ pravṛttatvādāha --etadapi pūrvavadevaikāntatvādayuktam, yathā kṣaṇikameva rūpādisamudāyameva avaktavyameva
sāmānya-viśeṣaikā-'nyatvādīnītī ?tyekāntavādānāmayuktatvamekāntatvāt, yuktatve vā jainendratvamanekāntapratiṣṭhagatitvādvetyuktaṃ tathaitadapi sarvaṃ niḥsvabhāvam iti matam . kasmāt ? sambhavivikalpānupapatteḥ, asminnapi mate ye vikalpāḥ sambhavanti saṅgraheṇa vijñāna-vacasornaiḥsvābhāvyaṃ
svābhāvyaṃ vā ityanayoreva bhedā vakṣyamāṇāste sarvathā nopapadyante, tadanupapatterasyāpi matasyāyuktiḥ .
ato jainakalpitānekāntarūpatvaṃ vastunaḥ śreya ityupasaṃhāro bhaviṣyati .
tadyathā --evaṃ sarvaṃ niḥsvabhāvamiti bruvato'tītāsiddhyādiyuktiprakāreṇa tava iti pratyuccāraṇaṃ
prathamaivaṃśabdāt . dvitīyaivaṃśabdād vijñāna-vacasorapi tvayoktayoḥ sarvāntaḥpātitvādaviśeṣya sarvaṃ
niḥsvabhāvam ityuktatvād vijñānatattvāccātiprasaktaṃ vijñāna-vacasī niḥsvabhāve ityetad vacaḥ,
aniṣṭaṃ ca tad vijñāna-vacasorapratyāyanaprasaṅgāt . yadā hi vijñānamasat tadā niḥsvabhāvamidaṃ sarvam
ityaniścitam svayamaniścityāsmān pratipipādayiṣataste pakṣādisādhanavacanāsattvaṃ ca . tasmāt
parapratyāyanamayuktam vijñānavacasorniścitapakṣāditvenābhūtatvāt unmattavijñāna-pralāpavaditi niḥsvabhāvavikalpo jñāna-vacasoḥ sarvavastunaiḥsvābhāvyaṃ vyāvartayatīti doṣaḥ .
atha mā bhūdityādi . etaddoṣabhayāt sasvabhāve vijñānavacasī tvadīye cedabhyupagacchasi sarvaṃ
niḥsvabhāvam ityasyābhyupagamasya virodhaḥ, kena ? jñāna-vacanasasvabhāvatvābhyupagamenetyabhyupagamavirodhaḥ

evaṃ ca ghaṭādyapi sat, vyavahāravṛttatvāt, tadvākyavat . tacchūnyatve tu pratyakṣādivirodhāḥ . sarvanaiḥsvābhāvye tu pratyakṣādivirodhāḥ sphuṭā eva . sarvaśūnyavādagatapakṣadharmādyabhāvaśca na sādhyaḥ .
api ca vijñānābhyupagamād vijñānamātramevedaṃ sarvam, sarvasya sato vijñānalakṣaṇatvāt . sa ca puruṣa eva jñaḥ . tanmayaṃ cedam . yathoktaṃ prāk--
pratijñādoṣaḥ . na kevalamabhyupagamavirodha eva jñānaviṣayaḥ, vacaso'pi pakṣādilakṣaṇasyānte sasvabhāvatve
yat prāguktaṃ tanna tarhi sarvaṃ niḥsvabhāvam, idānīṃ sasvabhāvatvābhyupagamāt iti svavacanavirodhaśca
doṣaḥ, itiśabdasya hetvarthatvāt . itthaṃ sādhana-dūṣaṇa-pratipādya-pratipādanavyavahāramārgānupātinaḥ
sataste'numāna-āgama-lokavirodhā apītyata āha--
evaṃ ca ghaṭādyapi saditi pratijñāyate tvāṃ pratyasiddhatvāt sarvalokaprasiddhamapi . anantaroktasasvabhāvatve vijñāna-vacasoḥ iti smārayati evaṃśabdaḥ . kasmāt sad ghaṭādi ? iti cet, ucyate—
vyavahāravṛttatvāt, tadvākyavat, asiddhyayuktyanutpāda-sāmagrīdarśanā-'darśanapakṣa-parāyattobhayaviro- 
dhādivikalpahetukhapuṣpādidṛṣṭāntabuddhi-vacasāṃ sasvabhāvatvavad ghaṭādīnāṃ vyavahāravṛttānāṃ sasvabhāvatvaṃ
syāditi . tacchūnyatve tu pratyakṣādivirodhāḥ, tasya tasya vacanasya śrotrendriyapratyakṣasya pakṣādyavayavavibhāgasya ghaṭādipratipādyārthasahitasya tadvijñānasya ca tava mama ca svasaṃvedyasya śūnyatve pratyakṣādivirodhāḥ sasvabhāvatvamanicchataḥ . icchata abhyupagama-svavacanavirodhāvuktāveva . ādigrahaṇādanumānā''gamavirodhau, arhad-buddha-kapila-kaṇāda-brahmādiproktairāgamaiḥ saha virodhitvāt . lokavirodhastu
prasahyaivopāttastvayā ghaṭādayo bāhyārthāḥ jñāna-vacane ca santi iti prapannaṃ sarvalokamavamatya śūnyāḥ
sarvabhāvāḥ iti pravṛttatvāt . evaṃ jñāna-vacanaśūnyāśūnyatvayorabhyupagamavirodhādisarvadoṣāḥ . sarvanaiḥsvābhāvye tu sarve'pi pratyakṣādivirodhāḥ sphuṭā eva jñāna-vacanayoḥ sarvāntaḥpātitvād yathā yojitaṃ tayā
diśetyevaṃ tāvat pakṣadoṣāḥ sāmānyata uktāḥ .
doṣadikpradarśanārthaṃ tayaiva diśāha--sarvaśūnyavādagatapakṣadharmādyabhāvaśca na sādhyaḥ, asiddhyādipakṣāsiddhau parāyattādihetavo na sidhyantyevānayoktadiśeti sphuṭatvānnātrābhiniviśāmahe .
api ca vijñānābhyupagamādityādi yāvat sato vijñānalakṣaṇatvāditi . tvayaivābhyupaga-
tamasiddhyādihetubhirbāhyārthanaiḥsvābhāvyamāpādya vijñānamātramevedaṃ sarvaṃ svapnasiṃhādivajjāgratsiṃhadarśana

puruṣa evedaṃ sava yad bhūtaṃ yacca bhāvyam .utāmṛtatvasyeśāno yadannenātirohati ॥ ṛgvedaḥ 10 . 8 . 90
nanu vijñānaśabdenotprekṣāmātramucyate nārthavattvaṃ vijñānasya . yathoktaṃ tadabhāve
tadapyasat... ...svapnamudāharadbhiḥ .
etadapyayuktam, jāgaritavyatiriktasvapnodāharaṇādeva vijñānamātratvavyāvartanāt .
yadi tanmātraṃ kiṃ svapno'svapnaḥ ? svapnasya jāgaraṇād viśeṣaṇaṃ na ghaṭate, ubhayorapyabhāvatulyatvāt .
putrajanmādi-bhaya-harṣa-sukha-duḥkhādivijñānamapi ityataḥ sarvasya vijñānalakṣaṇasyaiva sattvāt tasya ca
sarvatvāt sarvametadvijñānamātram, sa ca puruṣa eva jñaḥ, tanmayaṃ cedamatītānāgatābhimatamapi vartamānameva
stimitasaraḥsalilataraṅgabudbudādyavasthāvat suṣupta-supta-jāgarita-turīyākhyacaturavasthāmātrabhedamabhinnamastyevāstītyabhyupagataṃ bhavati . yathoktaṃ vidhividhinayārabhaṅge prāk-puruṣa evedaṃ sarvamityādi .
etat puruṣasūktaṃ vyākhyātaṃ tatraiveti na punarvivriyate .
atrāha --nanu vijñānaśabdena utprekṣāmātramucyate nārthavattvaṃ vijñānasya . svapnasiṃhadarśanabhayādivat ityudāhṛtya kalpanāmātratvasya pratipāditatvād grāhyābhāvaḥ, grāhyābhāve grāhakatvasyābhāvaḥ .
yathoktaṃ tadabhāve tadapyasaditi pratyuccāraṇameva tadarthaṃ yāvat svapnamudāharadbhiriti .
atrocyate--etadapyayuktam, jāgaritavyatiriktasvapnodāharaṇādeva vijñānamātratvavyāvartanāt .
sapratipakṣatvācca bhāvānāṃ pramāṇa-pramāṇābhāsatvavat sādhya-dṛṣṭāntabhedābhyupagamo'vaśyaṃbhāvī . yadi
tanmātraṃ kimityādi, yadi vijñānameva svapno'svapno na bhavati, tasmin svapne siṃhadarśanamasadeva
bhayanimittam, vibuddhasya bhayāpagamo'sattve svapnasiṃhasya, jāgratsiṃhadarśanaṃ ca sākṣānmṛtyunimittaṃ
satyameva, prītihetuśca jāgratputradarśanam, svapne'tadapekṣaṃ vibuddhe prītyapagamāt . bhinnau tau ityavagamya
jāgradvijñānavyatiriktasvapnodāharaṇaṃ yujyate . tattu tvatpakṣe svapnasya jāgaraṇād viśeṣaṇaṃ na ghaṭate,
kasmāt ? ubhayorapyabhāvatulyatvāt khapuṣpasya vandhyāsutādiveti .


pratipādyamatyapekṣayeti cet, na, ubhayorapyabhāvatulyatvāt . khapuṣpavyudasanena ca
svapnasiṃhadarśanavaditi vacanaṃ ghaṭate . nanu vijñānaviṣayā cāstitā sthitaiva . nirbhedaṃ ca
nāstitvaṃ nāstyeva . sattvameva tat tathā .
athocyeta--vijñānāstitvamapi kaḥ pratipadyate kalpanāmātratvāt ? vijñānāddhi
vijñānaṃ tadvijñeyābhāve kutastat ? svapne tatkāraṇasya vijñeyasyābhāvāt . vibuddhe'pyevameva .
evamapi vijñāna-vijñeyā-'vijñānā-'vijñeyatadatadbhedābhyupagamāt sadvāda evābhyupagato'tra tvayā .

pratipādyamatyapekṣayeti cet . syānmatam--bhāvyadṛṣṭāntayorjāgara-svapnavijñānayorarthābhāvatulyatvaṃ tathāpi tvatprasiddhābhāvārthena svapnenaiva jāgarābhāvārthatvapratipādanaṃ sukaraṃ tvanmatyanuvṛttyā
kriyate . ayaṃ hi pratipādyasya materanurodha upāyaḥ pratipādayitumabhāvatulyatve'pīti .
etacca na, ubhayorapyabhāvatulyatvāt, materapyamaterbhedena viśeṣaṇaṃ pratipādyasya pratipādakāderapratipādyād viśeṣaṇam ityādyapyabhāvatulyatvānna ghaṭata eva . kiñcānyat, svapnadṛṣṭānto'pi
khapuṣpavyudasanena ca svapnasiṃhadarśanavat iti vacanaṃ ghaṭate khapuṣpaṃ na bhavati siṃha iti . svapnadṛṣṭāntavyākhyāne ca vṛthābhaya-harṣādi viśeṣaṇamavṛthābhaya-harṣādinā vinā na bhavitumarhati .
nanvityanujñāpayati . kiñcānyat, vijñānaviṣayā cāstitā nanu sthitaiva, vijñānamātram
iti bruvatā vijñānāstitvamabhyupagatameva tvayā, tataśca sarvaṃ niḥsvabhāvam ityetad mithyā .
kiñca, nirbhedaṃ ca nāstitvaṃ nāstyeva, kutaścit sato vastuno viśeṣya sadeva śakyaṃ vaktuṃ
nāstīti khapuṣpasya puṣpaṃ nāsti nāśokasya iti, nāviśeṣya . tasmānna śūnyatvaṃ sarvasya, sarvamiti
sattvameva tat tathā tena prakāreṇa svapnavijñānasiṃhāderapi nāstitvamanyāstitvaṃ sādhayatīti .
athocyetetyādi . vijñānāstitvamapi kaḥ pratipadyate, kalpanāmātratvāt ? asiddhyādihetubhya eva svapnavannāsti vijñānamapi, vijānāti iti hi vijñānaṃ syāt, sā ca vijñānakriyā kartṛtvaṃ
vā vijñānasya nāsti vijñeyakarmābhāvāt svapne . tat pradarśayannāha --vijñānāddhi vijñānaṃ tadvijñeyābhāve kutastat ? vijānāti iti vijñānasya vijñānatvaṃ syāt, tadvijñeye karmaṇyasati kutaḥ ? nāsti
kutaścit kāraṇāt, svapne tatkāraṇasya vijñeyasyābhāvāt . vibuddhe'pyevameveti jāgradvijñānasyāpi
svapnavijñānavad vijñeyābhāve vijñānatvābhāvāt kā vijñānāstitvāśā ? iti .
atrocyate --evamapītyādi . vijānāti vijñānam ityavijñānāt svapnājjāgradvijñānaṃ viśeṣyate
tvayaiva, avijñānam iti ca svapno jāgradvijñānāt, tathā vijñeyam ityavijñeyāt svapnaviṣayādarthā

tathā vijñāna-bhāvādiṣu nañaḥ kā gatiḥ ? kiṃ prāgādiviśeṣeṇa nāsti utāviśeṣeṇavaṇaiva ? yadi viśeṣya nāsti tataḥ prākpaścāditaretarāsāmarthyāsaṃyogebhyo nanu nirvṛttā'dhvasta-tat-samartha-sambaddhaghaṭāstitvameva prasajyate .
athocyeta--naiva nirvṛttāstitvādiprasaṅgaḥ, vandhyāputrādivadaviśeṣya atyantaṃ nāstītyucyate . atha kathaṃ punarvandhyāputro na bhavati ? yadi tadviṣayo'tyantābhāvaḥ syāt vandhyāputro na sambhavet . sambhavati tu svayaṃ bhavitṛtvena . tadyathā--bhavacca tad dravyaṃ cetanamace-
bhāsājjāgradviṣayo rūpādirarthaḥ, jāgradviṣayācca vijñeyāt avijñeyam iti svapnaviṣayaṃ vastu taccātacca
bhedenābhyupagamyate jñāna-vacanaviṣayatayā sadvāda evābhyupagato'tra tvayā . no ced vijñāna-vijñeyā'vijñānā-'vijñeya-jñāna-vacanaviśeṣaṇabhedābhāvādabhāvāviśeṣāt tūṣṇīṃbhāvaste samāśrayaṇīyaḥ syāt .
kiñcānyat, tathā vijñānetyādi . vijñānamapi vijñānaṃ na bhavati, bhāvo bhāvo na bhavati
ityādiṣu nañaḥ kā gatiḥ ? vicārya tvayā vācyam, kimatra niścitaṃ sattvamasattvaṃ vijñānādeḥ ? kiṃ
prāgādiviśeṣeṇa nāstīti utāviśeṣeṇaiva ? iti nirdhārya brūhi . tatra yadi viśeṣya nāsti
ityucyate tataḥ prākpaścāditaretarāsāmarthyāsaṃyogebhyaḥ yathā ghaṭaḥ prāg nāsti mṛdādyavasthāyāṃ
paścāt kapālatve itaretaratayā paṭatve asāmarthye chidrabudhnatve asaṃyoge gehe nāstīti tato yathāsaṅkhyaṃ
nanu nirvṛttetyādi, prāgabhāve nirvṛtto'sti iti nañ viśeṣayati, paścādabhāve'pi adhvasto'sti
iti, itaretarābhāve so'sti, asāmarthyābhāve samartho'sti, gehasaṃyogābhāve bahiḥsaṃyogo'sti iti .
tasmādastitvameva ghaṭasya nañ viśeṣayati .
athocyate--naivetyādi . atha mā bhūdevaṃ nirvṛttāstitvādiprasaṅga ityaviśeṣya nāsti, na
bhavati ityādiparyāyairasiddhyādihetubhyo vandhyāputrādivadaviśeṣāṣyā'tyantaṃ nāstītyucyate evaṃ
cenmanyase, atrāpi brūmaḥ --atha kathaṃ punarityādi, bandhyāputranāstitvamapi atyantābhāvābhimatamasiddham,
ato nirvṛttā-'dhvasta-tat-sāmarthya-sambandhapramāṇādiviśeṣapratiṣedhavācinaiva nañā sāmānādhikaraṇyād
bhavatyeveti vayaṃ sambhāvayāmaḥ .
yadi tadviṣaya ityādi . yadi vandhyāputro'tyantābhāvaḥ syāt nirvṛttyādimatprāgabhāvādisvabhāveṣu na sambhavet, sambhavati tu svayaṃ bhavitṛtvena, tasmānnātyantābhāvaḥ, kiṃ tarhi ? sambhavatyevāsya
nirvṛttyādi bhavitṛtvabhākṣvartheṣu . tadyathā--bhavacca tat sambhāvyate dravyaṃ cetanamacetanaṃ ca dvividham .

tanaṃ ca . tatra cetanasya anādyanantabhavabhāvitvam, karmaparivartānyathātvāt, itaradravyavat .
anantarabhavavandhyā... ... ...prabandhātmakatvāt avandhyātve'pi tadbhāvānatiriktatvāt
tadvad bālakumāravadvā .
acetanasyāpi tadbhāvānatiriktatvādanādyanantaviparivartānyathātvāda viruddhaṃ vandhyāputratvam tadanyonyānugatimantareṇa tadabhāvāt śarīrārambhavat .
tatra cetanasyetyādi, idaṃ hi cetanamātmadravyamanādyanantabhaveṣu bhavitumutsahate, kutaḥ ? karmaparivartānyathātvāt, anādyanantakarmabandhasantānasya viparivartāstiryaṅ-nara-narakā-'marabhavāḥ, te cānādyanantā
bhavanaśīlā eva svajātyaparityāgenā'nyathā'nyathā'nyathābhavantaḥ, itaradravyavat pudgaladravyavat, yathā
pudgaladravyaṃ rūpa-rasa-gandha-sparśalakṣaṇamūrtyācaitanyāparityāgena bhūmyudaka-vahni-pavana-vanaspati-trasa-śarīriśarīra-śītoṣṇa-tamaśchāyā-''tapodyotādiparivartamanyathā tathā cānubhavati tathā cetanātmakarmaparivartānubhāvimanuṣyastrīvandhyāvātvābhyāṃ pracyutya janmāntare manuṣyatvotpattau strītvotpattau vā putravattve
dravyārthābhedāt saiva vandhyā putravatī jāyata ityatra vandhyāputra ityenamarthaṃ daṇḍakena darśayati—
anantarabhavavandhyetyādinā yāvat prabandhātmakatvāt avandhyātve'pi, kasmāt ? tadbhāvānatiriktatvāt, tasmāt pūrvasmād bhāvādanatiriktaḥ sakarmā cetanaḥ, tadvat pūrvavandhyātvavat putravattvaparyāyasambhūtāvapi bālakumāravadveti dṛṣṭāntāntaraṃ lokasiddham, yathā bālaḥ kumāro yuvā ityādiparyāyeṣvapi sa eva bhavati tathā vandhyā-putravattvāvasthayoreka eva jīva iti . evaṃ tāvaccetanasyānādyanantabhavabhāvitvāt tadbhāvānatiriktatvācca tattve vandhyāputrāstitvamuktam .
acetanasyāpi brūmaḥ . tadyathā--vandhyāśarīragatānāṃ pudgalānāmutsṛṣṭānāṃ keśa-nakha-danta-mūtraśakṛt-sveda-rasa-rudhira-māṃsādīnāṃ mṛttva-vrīhyāditvasambhūtau a ?vandhyayā striyā puṃsā vā''hāritānāṃ
rakta-śukratvādibhāvena copāttānāṃ putratvenotpattāvapi vandhyāputrāstitvaṃ tadbhāvānatiriktatvādanādyanantaviparivartānyathātvāt ityādinā nyāyenāviruddhaṃ vandhyāputratvam . tat sādhayati --tadanyonyānugatimantareṇa tadabhāvāt, yad yadanyonyānugatimantareṇa na bhavati tat tat tasyaiva tadeva vā, śarīrārambhavat, yathā śarīraṃ teṣāṃ pudgalānāmanādyanantabhavabhāviparivartānyathātvādanyonyānugatimantareṇābhāvācca tānyeva tāni jīvapudgaladravyāṇi tathā vandhyāyā eva pudgalāḥ putrapudgalā ityapyaviruddhaṃ
vandhyāputratvam . tasmādasti vandhyāputraḥ .


tasmāt sarvamidaṃ sarvasvabhāvamaśūnyamiti pratipattavyam aśūnyagṛhavat praveṣṭṛsthātṛnirgantṛkalpotpādasthitivināśasahitameva sarvamekamanekātmakaṃ vyavahārapravyaktāparikalpitatadatadākāraṃ svataḥ parata ubhayataścāstyeva .
atha kathaṃ svaparobhayabhāvaḥ ? saṃsiddhisaṃyuktyanutpādasāmagrīdarśanasadādarśanebhyaḥ .
saṃsiddhistāvat tadātmabhedaikībhāvena sadbhāvaḥ . dīrghatvaṃ dīrghe'styeva aparāyattatvāt .
yadi tvasvaviṣayametat syāt, nānāmikā madhyamādīrghatāyāmapi kaniṣṭhikāto dīrghā syāt,
na ca madhyamā śakrayaṣṭidīrghatāyām . evaṃ hrasvatvamapi .

tasmāt sarvamidamityādi . sarvaśūnyavāde sādhana-dūṣaṇāsambhavāt pratipādya-pratipādakavyavahārābhāvāt vijñānamātrapakṣasyāpi sarvaikajñapuruṣamātratvābhyupagamāpatteḥ svapna-vandhyāputrādidṛṣṭāntānāṃ ca
sarvasarvātmakatve sati asiddheḥ idaṃ sarvasvabhāvamaśūnyam iti pratipattavyam tvaduktārthaviparyayeṇa aśūnyagṛhavat praveṣṭṛva-sthātṛpraveṣṭṛ-sthātṛ-nirgantṛkalpairutpāda-sthiti-vināśaiḥ sahitameva sarvamekamanekātmakamaṅgulivakrapraguṇatvādivat vicitravarṇakṛkalāsavadvā vyavahāreṇa pravyajyamānaiḥ saha-kramabhāvibhiraparikalpitaireva
satyairbhedairnityādibhistaccātacca vastu tadatadākāravipariṇāmadarśanād vyavahārapravyaktāparikalpitatadatadākāraṃ svataḥ parata ubhayataścāstyeva, na nāsti iti grāhyamuktanyāyāt .
atrāha --atha kathaṃ sva-parobhayabhāvaḥ ? iti . atra brūmaḥ --saṃsiddhi-saṃyuktyanutpādasāmagrīdarśana-sadādarśanebhyo hetubhyaḥ .
saṃsiddhistāvatsam ityekībhāve, sarve bhāvā bhedābhimatāḥ sāmānyāntarbhūtāḥ parasparamekībhūtāḥ
sidhyantītyata āha --saṃsiddhistadātmabhedaikībhāvena sadbhāvaḥ, saṃsiddhiḥ sahabhāvaḥ sahanirvṛttiryugapadvṛttirityanarthāntaram . tad bhāvayati --dīrghatvaṃ dīrghe'styeva, aparāyattatvāt svāyattatvādevetyarthaḥ .
taddhi dīrghatvaṃ svāyattamevānāmikāyāḥ . yadi svatvasvaviṣayametat kaniṣṭhikāhrasvatvāpekṣamanāmikādīrghatvaṃ tvanmatena syāt nānāmikā madhyamādīrghatāyāmapi kaniṣṭhikāto dīrghā syāt,
madhyamāṃ dīrghāṃ dṛṣṭvā svagatena hrasvatvapariṇāmena hrasvā satī dīrghā punarna syādevārthāntarāpekṣayāpi
svātmanyavidyamānadīrghatvāt khapuṣpavat madhyamāyattahrasvatvāt, bhavati tu dīrghāpi svāyattakaniṣṭhikāpekṣasvagatadīrghatvapariṇāmāt . tasmāt svāyattaṃ dīrghatvamanāmikāyāḥ . tathā na ca madhyamā śakrayaṣṭidīrghatāyāṃ śakrayaṣṭyapekṣamadhyamāhrasvapariṇāmāt svagatād hrasveti na cānāmikāpekṣāt svadīrghatva

svagatanānārūpyānatikramāttu ekapuruṣapitṛputratvādivat tathā tathā niyamavṛtterhrasvatvadīrghatvāvyāghātaḥ . evaṃ netaretarābhāvetaretarāśrayāsiddhayaḥ . hrasve'pi ca dīrghatvaṃ dīrghatve'pi hrasvatvam, apratidbandvitvāt, iṣṭahrasvadīrghasvātmavat . evameva cetaretarayogavicārānavatāraḥ .
pariṇāmāt dīrghā syāt iti vartate, bhavati tu . tasmādanāmikāyā madhyamāyāśca kaniṣṭhikāpekṣābhimataṃ
dīrghatvaṃ svāyattameva dīrghatarāpekṣe hrasvatve saṃvṛtte'pi sasvato hrasvatarāpekṣayā dīrghatvasyāvasthitatvāt .
evaṃ hrasvatvamapītyanenaiva nyāyena kaniṣṭhikāyā hrasvatvamapi svāyattameva ityatidiśati . yadi
hyasvaviṣayametat syāt na kaniṣṭhikā'nāmikādīrghatāyāmapi saparvāvayavādibhyo dīrghā syāt, na
cānāmikā madhyamādīrghatāyāmiti .
kasmāddhetoḥ ? svagatanānārūpyānatikramāttu yasmādātmagatā eva tāstāḥ sāpekṣa-nirapakṣāḥ
pariṇāmaśaktayo hrasva-dīrgha-sthūla-kṛśa-laghu-guru-nityā-'nitya-mūrtā-'mūrta-cetanā-'cetanādayaḥ pudgalānā-
manyeṣāṃ cākāśā-''tma-kālādīnāṃ sve sve pariṇāmā jainendradarśanāt sarvasarvātmakadravyārthanaye vā
vidhividhyādibhaṅgāntare . kimiva ? ekapuruṣapitṛputratvādivat, yathaika eva puruṣaḥ svaputrāpekṣayā
pitṛtvena pariṇataḥ svapitrapekṣayā ca putratvena tathā mātula-bhāgineya-bhrātṛ-śvaśura-pautra-dauhitra-bhrātrīyaprācyodīcya-hrasva-dīrgha-paṇḍita-mūrkha-svāmi-dāsādiśaktibhiḥ pariṇamati svagatābhirāpekṣakṣikaiśca
jñāna-darśana-sukha-duḥkha-krodha-harṣa-bhayādibhirutpāda-vyaya-dhrauvyalakṣaṇatvād vastutvāt . na ca tāḥ śaktayastatrāvidyamānāḥ sambhāvyante khapuṣpādāviva . na ca tāsāṃ śaktīnāṃ parasparavirodho nāpyanavasthā na
ca saṅkaraḥ svaputrāpekṣayā pitṛtvasya niyatatvāt, evaṃ śeṣāṇāmapītyata āha dārṣṭāntikam --tathā tathā 
niyamavṛtteḥ hrasvatva-dīrghatvāvyāghāta iti etad virodhābhāvopanayanam, tathā saṅkarā-'navasthādoṣābhāvopanayanamapi draṣṭavyam .
evaṃ netaretarābhāvetaretarāśrayāsiddhaya iti . anenaiva svagatanānārūpyānatikramāttvekapuruṣapitṛ-putratvavat tathā niyamapravṛtterhrasvatva-dīrghatvāvyāghāta iti doṣaparihāranyāyena hrasvasadbhāvo 
dīrghasyābhāvo na bhavatīti sahānavasthānadoṣaparihāraḥ kṛto bhavatīti tasmādeva hetoruktadṛṣṭāntavat .
tathā itaretarāśrayatvādasiddhiḥ ityeṣo'pi doṣo nāsti uktavat svāśrayatvādeva .
ata evāpratidvandvitvam, viruddhābhimatasarvadharmāvirodhavṛttatvāt ata, itthaṃ sādhanam --hrasve'pi
ca dīrghatvamiti pakṣaḥ, dvitīyo dīrghatve'pi hrasvatvamiti . eka eva hetuḥ --apratidvandvitvāditi .

saṃyukterapi ca svaparobhayabhāvaḥ . iha bhāva eva bhāvo nābhāvaḥ . sa ca tadatadatītānāgatavartamāneṣu aviśiṣṭa eka eva tadbhāve bhāvāt tadabhāve'bhāvāt ghaṭa-pāṃśu-karpāsatantu-paṭavat . iti sarvasarvaikyam . tatra astyeko ghaṭaḥ iti trayāṇāmekatve yatraikatvaṃ
tatrāstitvasyāpi niṣkalena svatattvena bhavitavyam, anarthāntaratvāt, yatra yasyānarthāntaratvaṃ
tatra tasya niṣkalameva svatattvaṃ bhavati ekasminnekatvasvatattvavat . astitvasvatattvaṃ ca sarva-
iṣṭahrasva-dīrghasvātmavat, iṣṭasya hrasvasya svātmā tena svātmanā hrasvatvenāpratidvandvitvād hrasve
bhavatyevaṃ hrasve dīrghatvaṃ bhavati dīrghe'pi hrasvatvaṃ hrasvātmavaditi virodhadoṣo'pi parihṛta ittham .
yo'pi tadanantaramitaretarayogadoṣodbhāvanāya vicāraḥ kṛtastasyānavatāra eva, sva-parobhayebhyo
bhavane sarvabhedānāṃ virodhābhāvapratipādanādeva tadgatadoṣaparihārasyāpi kṛtatvāt . ata āha—
evameva cetaretarayogavicārānavatāra iti gatārtham . evaṃ tāvat sva-parobhayabhāvaḥ saṃsiddheḥ siddhaḥ .
saṃyukterapi ca sva-parobhayabhāvaḥ . tad bhāvayati --iha bhāva eva bhāvo nābhāva iti
sarvabhedaśakti bhavatyeva bhavati vastu na na bhavati ityuktatvāt . sa cetyādi, sa ca bhāvaḥ tadatadatītā-'nāgata-vartamāneṣu tasminnatasmiṃśca vṛtte vartamāne vartsyati ca deśa-kālaviśiṣṭābhimateṣu
aviśiṣṭa eka eva . kasmāt ? tadbhāve bhāvāt tadabhāve'bhāvāt, teṣu teṣu svabhedeṣu
bhavatsveva bhavati abhavatsu na bhavati atastadbhāve bhāvāt tadabhāve cābhāvādaviśiṣṭa eva tebhya
ekaḥ . kimiva ? ghaṭa-pāṃśu-karpāsa-tantu-paṭavat, yathā ghaṭaḥ kapāla-śakalādikrameṇa pāṃśubhūtaḥ,
pāṃśurmṛt, mṛdi karpāsabījasambandhāt karpāsībhūtāyāṃ tantavaḥ, tantubhyaḥ paṭa iti krameṇa ghaṭa-paṭaikatvavat
sarvasarvaikyamiti sthite'sminnyāye tatra astyeko ghaṭaḥ iti trayāṇāmekatvameva, sati caikatve
yatraikatvaṃ tatrāstitvasyāpi niṣkalena svatattvena bhavitavyam, kasmāt ? anarthāntaratvāt .
asya hetoḥ sādhyenānvitatvaṃ pradarśyate --yatra yasyetyādi yāvat svatattvaṃ bhavatīti gatārtham . kimiva ?
ekasminnekatvasvatattvavat, yathaikasmin vastuni ekatvasvatatvaṃ tato'narthāntaratvānniṣkalameva bhavati
tathaikatve'stitvamapi niṣkalameva bhavitumarhatīti . astitvasvatattvaṃ ca sarvabhāvā iti pareṇāniṣṭamāpādayitumuktam, mama tu sarvaśakti ekaṃ vastvicchata iṣṭameveti na doṣaḥ .


bhāvāḥ . yatrāstitvamityādi sādhanaṃ pūrvavat . astitvaikatvābhyāmananye sarvabhāvāḥ ghaṭādayaḥ,
ekaśca ghaṭastadananyadastitvam, saṃśca ghaṭastadananyadekatvam iti ghaṭe sarvasiddhiḥ .
tathā ghaṭatvaṃ yatra tatrāstitvaikatvayorapi niṣkalenaiva svatattvena bhavitavyam, anarthāntaratvāt, yatra yasyānarthāntaratvaṃ tatra tasya niṣkalameva svatattvaṃ bhavati ghaṭa iva ghaṭasvatattvasya . ato ghaṭādananyatve'stitvaikatvayorastitvaikatvāvyatirekād ghaṭavat sarvaḥ paṭādirapi
ghaṭaḥ . tathā'pādiḥ . ūrdhvamadhyabudhnadeśabhede'pyabhinnaḥ sa evaiko'sti ca ghaṭaḥ . bālakumārādibhede sa evaiko naraḥ . tathā sarvabhāvāḥ .
tathā ca sarvātmakamekamevāsti vastviti pratyakṣādipramāṇairupalabhāmahe . anyathā
pratyakṣādivirodhāḥ .

kiñcānyat, yatrāstitvamityādi dvitīyamaniṣṭāpādanaṃ pareṇoktaṃ tadapīṣṭameveti pūrvavat
parihāra iti manyamānastathaiva sādhanaṃ pūrvavadityatidiśati . tadyathā --yatrāstitvaṃ tatraikatvasyāpi
niṣkalenaiva svatattvena bhavitavyam, tato'narthāntaratvāt, yatra yasyānarthāntaratvaṃ tatra tasya niṣkalameva
svatattvam, astitve'stisvatattvavat, ekatvasvatattvaṃ ca sarvasminnekaikasmin ekaikamastyekaṃ cetyato'- 
stitvaikatvābhyāmananye sarvabhāvāḥ . ke ca te ? ghaṭādayaḥ ghaṭa-paṭādayaḥ . ekaśca ghaṭastadananyadastitvam, ekaghaṭādananyadastitvam, tasmādeka-ghaṭābhyāmananyasmādastitvādananye sarvabhāvāḥ . ata
ekasmādavyatirekāt sarvameva ghaṭaḥ paṭādiḥ . saṃśca ghaṭa iti sattvenaikatvāvyatirekadvāreṇa paghaṭaikatvāstitvābhyāṃ sarvabhāvaghaṭatvaṃ yathā evaṃ ghaṭe sarvasiddhiḥ astitvāvyatirekādekatvāvyatirekatvācceti
ghaṭe sarvasiddhiruktā .
tathā ghaṭatvamityādinā ghaṭe astitvaikatvāvyatirekatvādanarthāntaratvādinā'stitvaikatvāvyatirekād ghaṭavat sarvaḥ paṭādirapi ghaṭaḥ . tathā'pādiḥ udakādirapi ghaṭa eva yāvān bhāvaḥ, na me
kaściddoṣaḥ, matpakṣasādhanā eva te hetavaḥ . tannidarśanam--deśamātrabhede tāvat ūrdhvamadhyabudhnadeśabhede'pyabhinnaḥ sa evaiko'sti ca ghaṭaḥ, kālamātrabhede'pi bāla-kumārādibhede sa evaiko naraḥ,
tathā sarvabhāvāḥ, parasparato deśa-kālā-''kārādimātrabhede'pi ekabhavanāviśiṣṭatvādabhinna eka eva
bhāvo bhinna ivābhāti .
tathā cetyādi . evamuktanyāyena sarvātmakamevakamevāsti nityaṃ sarvagataṃ sarvabhedasvabhāvaṃ ca
vastviti pratyakṣādipramāṇairupalabhāmahe . ato'nyathā pratyakṣādivirodhāḥ, ghaṭasya kapāla-mṛt-karpāsa

ete cenneṣyante sarvaṃ ghaṭo'styeka iti pratipattavyam, ghaṭānarthāntaratvāt, ghaṭasvātmavat .
viparītasvabhāvābhāvabahutvādyāśaṅkānavatāra eva anyatvānabhyupagamāt .
athocyeta--nanvanyathā tāvad nāstyeva ghaṭaḥ . ghaṭaḥ paṭatvena nāsti paṭo'pi ghaṭatvenetyādi . ghaṭo hi ghaṭa evopalabhyate na tvasau paṭo'pīti . atha punaḥ sāmānye ghaṭasyāstitvaikatve syātāṃ tataḥ sarvarūpa upalabhyeta ghaṭaḥ .
ko vā bravīti nopalabhyata iti ? 'na bhoḥ ! ahamupalabhyamānameva sarvarūpaṃ santaṃ
tantu-paṭa-vrīhyudakādiparivartasya pratyakṣaṃ darśanāt pratyakṣavirodhastadbhāvameva sarvātmakamanicchataḥ .
tādṛgvidhārthānumeyatvādanumānavirodhaḥ lokā-''gamā-'bhyupagama-svavacanavirodhāḥ svaparalokaprasiddhasādhanadūṣaṇasaṃvyavahārābhyupagamādastyekatvāvyatirekācca teṣām .
ete cenneṣyante mā bhūvannete doṣā iti maduktaṃ yāvat kiñcit tat sarvaṃ ghaṭo'styeka iti
pratipattavyam, kasmāt ? ghaṭānarthāntaratvāt, ghaṭasvātmavaditi sādhanamupasaṃhārārtham . evaṃ tāvat
trayāṇāmekatve nāsti doṣaḥ .
yat punaruktam astyekaghaṭānāṃ trayāṇāṃ nānātve viparītasvabhāvatvaṃ ghaṭabahutvamabhāvatvaṃ ca
prāpnuyuḥ iti vikalpāntarāśaṅkayā vicārāntaraṃ kṛtaṃ tatra brūmaḥ --viparītasvabhāvā-'bhāva-bahutvādyāśaṅkānavatāra eva, anyatvānabhyupagamāt sarvaśaktyekavastutadātmabhedaikībhāvena saṃsiddhisadbhāvābhyupagamādapratijñātavyāsyāropaṇaṃ tat svamativilasitamātrameva te . tasmāt tadvikalpagatadoṣā nāsmān
bādhanta iti .
athocyeta--nanvanyathā tāvadityādi . idaṃ tāvad nāstitvaṃ pratyakṣādipramāṇasiddham--ghaṭādi
anyadanyena prakāreṇa uṣṭrādyapyanyadanyena ghaṭo'pi paṭāduṣṭro'pi gardabhādanyo'nyathā pratyakṣādibhirupalabhyate
nāstīti, tadyathā--ghaṭaḥ paṭatvena nāsti paṭo'pi ghaṭatvenetyādi . tad bhāvayati --ghaṭo hītyādi, hiśabdo
yasmādarthe, yasmād ghaṭo ghaṭa evopalabhyate na tvasau paṭo'pīti upalabhyate, tasmāt pratyakṣata eva ghaṭaḥ
paṭatvena nāsti . atha punastvanmatena yadi sāmānye ghaṭasya tasyāstitvaikatve syātāṃ tatastvaduktanyāyena
sarvarūpa upalabhyeta ghaṭaḥ paṭa-kaṭa-rathādirūpaḥ, na tūpalabhyate, tasmānnāsti paṭāditveneti pararūpeṇābhāvaḥ .
tathā svarūpeṇāpyabhāvaḥ pararūpāsattvāditi prāptaḥ khapuṣpavaditi .
atra brūmaḥ --ko vā bravītītyādi . sarvarūpa upalabhyata eva, nopalabhyate iti tvanmukhādetacchrūyate . na bho ityādi, tvaṃ nāma sarvātmakamupalabhyamānamapyapalapya śūnyaṃ kartumicchasi, na
punarahamupalabhyamānameva sarvarūpaṃ santaṃ kartuṃ śaknomi ityaho sāhasam . upalabdhiḥ sarvalokapratyakṣā


kartuṃ śaknomi' ityaho sāhasam . ghaṭo mṛt, mṛdaḥ pṛthivītvam, pṛthivyā dravyatvaṃ druvikāratvāt, dravyasya bhavyatvād bhavyasya bhavitṛtvād bhavituḥ sarvatvāt sarvaṃ hi bhavad bhavati iti
sarvasya sarvatvāt sarvarūpo ghaṭa upalabhyate hastavat .
athocyeta--bhinna evāsāvartho bhinnaprakāratvāt vādiprativādimativacanavat . na,
tulyatvāt . yena prakāreṇaikasyātmalābhastena prakāreṇāstitvaikatvādinā sarvabhāvānāmapyātmalābhaḥ . sarvo'pyabhinno'sāvarthaḥ, nañsahitaḥ sa eva hetuḥ, ekavat . na hi tābhyāmasti-
tvayā'palapyamānā pūrvoktasarvapramāṇavirodhitāṃ te vacasaḥ sampādayati . tasmādayukto bhavato'bhiprāya
iti grantho gatārthatvānna vivriyate .
tad vastu ghaṭākhyaṃ bhavat sarvarūpaṃ bhavati ityetad bhāvayitumāha --ghaṭo mṛt, mṛnmayatvāt mṛttvaṃ
ghaṭasya siddham, mṛdaḥ pṛthivītvaṃ tadaṃśatvāt, pṛthivyā dravyatvaṃ druvikāratvāt sattāvikāratvāt, dravyasya
bhavyatvāt, bhavyasya bhavitṛtvāt, bhavituḥ sarvatvāt, sarvaṃ hi bhavad bhavati, tacca sadasti bhāva iti
ghaṭa-paṭādi sarvaṃ parasparasvarūpam, tasmāt sarvasya sarvatvāt sarvarūpo ghaṭa upalabhyate . kimiva ?
hastavat, yathā hasto'ṅgulaparva-sandhi-rekhādisarvarūpa upalabhyate sadekāṅgulādyātmakatvāt tathā ghaṭo'pi
sadekātmakapaṭādirūpa upalabhyata eveti na kiñcidetat anyathā tāvannāstyeva ghaṭaḥ iti, anyathā 
tathāpi ca ghaṭasya sattvādanyathātvāsiddheriti .
athocyeta--anyatvaṃ tarhi sādhayāmi bhinna evāsāvartho ghaṭaḥ paṭādibhyo bhinnaprakāratvāt
vādi-prativādimativacanavat varṇa-saṃsthāna-prayojanādiprakārabhedadarśanācca nāsiddhirhetoḥ . ato'nyatve
siddhe tadupalabdhirapi bhinnaprakāraiveti na syāt sarvasarvarūpopalabdhiriti .
etacca na, tulyatvāt, naitaduttaraṃ tulyatvādasya hetorasmatpakṣasādhanatvena . tadbhāvanā --yena
prakāreṇaikasyātmalābho ghaṭasya tena prakāreṇāstitvaikatvādinā sarvabhāvānāmapyātmalābho
deśa-kālabhedābhimatodrdhva-madhyā-'dhobhāga-nava-yuva-madhya-purāṇādinā . ataḥ pratijñāyate --sarvo'pyabhinno'sāvartha iti . nañsahitaḥ sa eva hetuḥ ātmalābhe bhinnaprakāratvāt iti yastvayoktaḥ
ātmalābhe'bhinnaprakāratvāt iti sa vaktavyaḥ . ekavaditi dṛṣṭāntaḥ, yathaiko ghaṭaḥ paṭo vā bhavannūrdhvādi-navādi-deśa-kālaprakāreṇa bhinna ityabhimato'pyabhinna eva astitvaikatva-ghaṭatvābhedāt evaṃ paṭādiḥ
tathā sarvabhāvā abhinnaprakārātmalābhatvāḥ syuḥ .


tvaikatvābhyāṃ ghaṭasyānyatvamasti ghaṭādvā sarvabhedabhājastayoranyatvam . tatastadananyatve teṣāmapi ghaṭātmakatvaṃ tadanarthāntaratvāt ghaṭasvātmavat .
nanvekatve pratyakṣasiddhaṃ tṛptisukhādi virudhyate . nanu tat sarvasiddhānteṣvapi pratyakṣasiddhamatathā matvā mokṣāya yatyate . iti saṃyukterapi sarvabhāvāḥ santi .
tathānutpādādapi sarvabhāvāḥ santi . yadi hi tad vastūtpadyeta vinaśyed vā tataḥ
prāgabhāva-paścādabhāvavad madhye'pyabhāvasvābhāvyānna syādekarūpaṃ tvadiṣṭaśūnyatā vā syāt .

mā maṃsthā asiddho heturityata āha --na hi tābhyāmastitvaikatvābhyāṃ ghaṭasyānyatvamasti
sa tveka eva ghaṭo yasmāt ghaṭādvā sarvabhedabhājastayorastitvaikatvayoranyatvam na hi iti vartate,
sarvān paṭa-kaṭādīn bhedān svagatānūrdhvādi-navādīniva bhajamānād ghaṭādastitvaikatvayoranānātvam .
tataḥ kim ? tatastadananyatve ghaṭāstitvaikatvānanyatve'bhihitanyāyena siddhe sarve bhāvāḥ
paṭādayo'pi tato'nanye, tadastitvaikatvābhyāmanarthāntaratvāt, ghaṭavadityuktatvāt . ata āha --teṣāmapi
ghaṭātmakatvaṃ paṭādīnāṃ tadanarthāntaratvāt ghaṭāstitvaikatvānarthāntaratvāt ghaṭasvātmavaditi bhāvitārtho'yamatītārthopasaṃhāraḥ .
atrāha --nanvekatve pratyakṣasiddhaṃ tṛptisukhādi virudhyate iti . itthaṃ sarvamekaṃ sarvātmakam
iti bruvataste pratyakṣadṛṣṭaṃ bhedenā'śanāyitabhuktyanantarā tṛptirbubhukṣāvirodhinī tadanantarabhāvi ca
sukhaṃ duḥkhavirodhītyevamādi virudhyate, na hi pratyakṣaviruddhaṃ pratijñātuṃ yogyamiti .
atra brūmaḥ --nanu tat sarvasiddhānteṣvapi pratyakṣasiddhamatathā matvā mokṣāya yatyate iti .
nanu viṣayasukhānāmatathātvāt duḥkhapratīkāramātratvāt duḥkhasanmiśratvāt duḥkhabhūyiṣṭhatvāt anātyantikatvācca duḥkhatvameva, tṛpterapi gṛddhyabhilāṣajananahetutvādatṛptitvameveti matvā nirābādhamaparādhīnamātyantikamaikāntikaṃ viṣayasukhaviparītaṃ kathaṃ nāma muktisukhaṃ nirdvandvaṃ prāpnuyāma iti śāstraprāmāṇyāt sarvasiddhāntaprasiddhapravṛttitvānna tvayā punaranyā vimatiḥ kāryeti saṃyukterapi sarvabhāvāḥ
santīti grāhyāḥ .
tathānutpādādapi sarvabhāvāḥ santi . yadi hi ityādi, yadi hi tad vastūtpadyeta
utpannatvācca vinaśyedevetyutpadyeta vinaśyed vā, tataḥ kim ? tataḥ prāgabhāva utpatteḥ, paścādabhāvo,
vināśāt, tadvad madhye'pyabhāvasvābhāvyānna syādekarūpamiti bhedavadvā syāt tvadiṣṭaśūnyatā vā


na tu kasyacid vastuna ādiranto vāsti vastutvātyāgāt śivakādikapālādighaṭamṛdvat
pratyakṣamevānādyanantatvāt .
ato'sau tathāvasthita eka eva bhāvo nirbhedaḥ, bhedāsambhavāt . utpādavināśābhyāṃ
hi bhedaḥ sambhāvyeta .
nanvaniṣṭhitaṃ prāk, paścādārambhāt kriyāto niṣṭhā . yadi niṣṭhitaṃ syād niṣṭhitatvānnārabhyeta niṣpannaghaṭavat .
idaṃ vipratiṣiddham . yadyaniṣṭhitam, aniṣṭhitatvādasattvāt khapuṣpavannārabhyate, itaro
ghaṭavat . kiṃ na khapuṣpādadravyādervārabhyate ?
syāt, vāśabdād yattvayā tarkyate tasyopapattiḥ sambhāvyetotpatti-vināśasadbhāve . kiṃ tarhi ? na tu
kasyacid vastuna ādiḥ utpattiḥ antaḥ vināśo vāsti . kasmāt ? vastutvātyāgāt, na hi
vastu svarūpaṃ vastutvaṃ tyajati . kimiva ? śivakādi-kapālādighaṭa-mṛdvat, yathā hi ghaṭaḥ śivakastūpaka-cchatraka-kuśūla-ghaṭāvasthāsu bhedābhimatāsu mṛttvābhedād mṛdeva, kapāla-śarkarikā-dhūli-tuṭi-paramāṇuṣvapi mṛttattvād mṛdevādyantarahitā, tathānyadapi vijñānādi vastutvātyāgāditi nāstyutpādaḥ, tadabhāvād
vināśābhāvaḥ . kiñca, pratyakṣamevānādyanantatvāt mṛcchivaka-kapālādiviparivarteṣvapi rūpāditattvasyotpāda-vināśābhāvādanādyanantaṃ mūrtam, mūrtavaccāmūrtamapi vastutvātyāgādanutpāda-vināśābhyāmanādyanantam . tasmāt satatamavasthānameva vastunaḥ .
tadupasaṃharati --ato'sau tathāvasthita eka eva bhāvo nirbheda iti, bhedāsambhavāt
bhedasambhavakāraṇābhāvāt . taddarśayati vaidharmyeṇa--utpāda-vināśābhyāṃ hi bhedaḥ sambhāvyeta, sa tūktavidhinānādyanantatvānna sambhavatīti .
atrāha --nanvaniṣṭhitamityādi . nanūktaṃ dravyāṇi dravyāntaramārabhante pṛthivyādiparamāṇudravyāṇi
svataḥ svātmani dve bahūni vā parasparasaṃyogāpekṣāṇi ārabhante kāryadravyamanyat . guṇāśca ārambhakacaturvidhadravyasamavetāstairārabdhe kāryadravye niyamata eva svataḥ parātmani guṇāntaramārabhante . karma
saṃyoga-vibhāga-saṃskārānārabhate parataḥ parātmani . ityādinā ārambhavacanenāniṣṭhitaṃ prāk, paścādārambhāt kriyā, kriyāto niṣṭhetyaniṣṭhitam . tatra yadi niṣṭhitaṃ syād niṣṭhitatvānnā''rabhyeta
niṣpannaghaṭavaditi .
atra brūmaḥ --idaṃ vipratiṣiddhamityādi . vipratiṣedhaṃ bhāvayati yadyaniṣṭhitamityādinā .
aniṣṭhitatvādasat khapuṣpavat, asattvāt tadvad nārabhyate nārabhate . itaro ghaṭavaditi vaidharmyadṛṣṭāntaḥ,


tadrūpaśaktivivartamātraṃ tvetat sarvam bhāvaikyāt . ato nāniṣṭhitaṃ vastu, anārabdhārabdhatvāt śikyakādivat .
athaivamapi vastuno'vasthānaṃ neṣyate tato'nārabdhāni tāni dravyāntarāṇi, aniṣṭhitatvāt, khapuṣpavat . athocyeta--ādiḥ pratyakṣata eva bhedaheturdṛśyate . sa kiṃ nityo'nityaḥ
yadi nityaḥ sarvavastunityatā, ādisvarūpatvāt tannityatvācca . kriyamāṇaniṣṭhitayoścā-
yathā ghaṭo mṛdrūpāditvena niṣṭhita eva sannākārāntaravyaktirūpeṇārabhyate pṛthubudhnorddhagrīvādinā na
tathārabhyeteti . tadvyaktiḥ--kiṃ na khapuṣpādadravyādervārabhyate ? iti dravya-guṇa-karmādibhedavadvastuviparītat
kutaścidanārambhād niṣṭhitādevotpattirabhivyaktirārambhaḥ .
etaduktaṃ bhavati saṅkṣepataḥ--tadrūpaśaktivivartamātraṃ tvetat sarvamiti . kiṃ kāraṇam ? bhāvaikyāt,
ekasyaiva puruṣāderbhāvasya kāraṇamātrasya vijṛmbhitatvāt kāryatvāvasthāmātrabhedena .
tadupasaṃhṛtyāha --ato nāniṣṭhitamityādi . niṣṭhitameva vastu nāniṣṭhitam, kasmāt ? anārabdhārabdhatvāt anārabdhaṃ kāryābhivyaktirūpeṇa ārabdhakemeva ca kāraṇalīnaśaktyavasthatvena,
yaccānārabdhārabdhaṃ tad niṣṭhitameva nāniṣṭhitam, kimiva ? śikyakādivat, yathānārabdhamapi
śikyakatvena sūtraṃ śaktatvād niṣṭhitamevamanyadapi vastviti pathā yajñopavītasūtrādidṛṣṭāntairbhāvayitavyam .
athaivamapītyādi . itthaṃ yuktyā pratipāditamapyavasthānaṃ vastuno neṣyate tataste aniṣṭāpādanamidam --anārabdhāni tāni dravyāntarāṇi ārabdhābhimatānyapi, aniṣṭhitatvāt, khapuṣpavadatyantāsattvādityabhiprāyaḥ .
athocyetetyādi . ādirutpattiḥ pratyakṣata eva ghaṭāderdṛśyate, sa ca bhede heturghaṭādervastunaḥ, yadi
hyanutpannāvinaṣṭaṃ syāt syādabhinnamiti . atra pṛcchyase --sa kimityādi, sa ādirārambhaḥ sa
pratyakṣābhimataḥ kiṃ nityo'nityaḥ ? iti nirdhāryaḥ . kiñcātaḥ ? yadi nityaḥ sarvavastunityatā,
sarveṣāṃ ghaṭādīnāṃ ca vastūnāmaviśeṣeṇa nityatvameva syāt, ādisvarūpatvāt tannityatvācca .
aniṣṭaṃ caitad bruvataḥ .
kiñcānyat, kriyamāṇa-niṣṭhitayoścābhāvāt tathājanyabhedābhāvaḥ . ādernityatvādādereva
ca vastutvādārambha evādisaṃjño'sti na kriyā-niṣṭhe staḥ, tayośca kriyamāṇa-niṣṭhayorabhāvāt tathā
janayitavyasya tena prakāreṇa ghaṭāditvena utpādyasya bhedasyābhāvaḥ . tataścāsmadiṣṭo'vasthānapakṣa eva
jayati .


bhāvāt tathājanyabhedābhāvaḥ . ādipratyakṣapramāṇīkaraṇācca kriyā niṣṭhāpratyakṣadvayaparityāgaḥ .
tayośca dṛṣṭavyabhicāramitaratraikasmin pratyakṣaṃ kathaṃ pramāṇīkariṣyata iti punarapi taddhāniḥ .
athādinityatāyāṃ doṣānnirvṛttanityatvamabhyupagacchasi, itthaṃ hi nirvṛttanityatāyāṃ
sarvaikyaṃ nāsti pṛthagvibhinnasvarūpatvāt .
nanvevamapi nārambho na kriyā iti bhedābhāva eva . athādiranityo'bhyupagamyate
tataḥ sa kiṃ jāto'jātaḥ ? yadi jātastasyaivānutpādaḥ, ajātatvāt, nirvṛttaghaṭavadityādiḥ,
tatvaduktavadevedaṃ na yujyate .
antoktamapi ca tvaduktadoṣāvimokṣānna yujyate pūrvavadityante'pyutpādābhāvaḥ evamanutpādāt sarvabhedaikyasiddhiḥ .

kiñcānyat, ādipratyakṣetyādi . ādiḥ pratyakṣata eva bhedaheturdṛśyata iti viśeṣya ādidereva pratyakṣaṃ pramāṇīkṛtaṃ na kriyā-niṣṭhe, tayoḥ pratyakṣayorapi parityāgaśca kṛtaḥ, sa ca pratyakṣavirodhādayuktaḥ . tayoścetyādi, tayośca pratyakṣayoḥ kriyā-niṣṭhayorapramāṇīkaraṇe pratyakṣamapyapramāṇamiti dṛṣṭo
vyabhicāraḥ, taddarśanādāderapi pratyakṣasya tadvadevāprāmāṇyāt punarapyādeḥ pratyakṣasya tyāga iti sarvathā
tvayaiva pratyakṣamapramāṇīkṛtam . evaṃ tāvadādernityatāyāṃ doṣaḥ .
athādinityatāyāmityādi . etaddoṣabhayādādinityatvapakṣaṃ tyaktvā nirvṛttanityatvamabhyupagacchasi doṣābhāvaṃ ca yasmānna paraikateti, itthaṃ hi nirvṛttanityatāyāṃ tvayoktaṃ sarvaikyam, tacca nāsti
pṛthagvibhinnasvarūpatvāditi .
atra brūmaḥ --nanvevamapītyādi . yadi nityaniṣṭhitameva vastu tato nārambho'sti na kriyā
ityabhyupagatatvāt kuto bheda ārambhaḥ kriyā labhyate ? iti bhedābhāva evāsmadiṣṭaḥ prasaktaḥ . evaṃ
tāvadādinityatāyāṃ doṣaḥ .
athetyādi . etaddoṣabhayādāderanityatābhyupagamyate cet tvayā tata itthaṃ paryanuyojyo'si—
sa kimādirjāto'jātaḥ ? ityādi tvatparyanuyogavadeva triṣvapi vikalpeṣu tvaduktadoṣavaddoṣā iti diśaṃ
darśayati --yadi jātaḥ tasyaivānutpādaḥ, ajātatvāt, nirvṛttaghaṭavadityādiriti prathamavikalpamuktvā 
śeṣaṃ granthamatidiśati --tatvaduktavadevedaṃ na yujyate ityajātajātājātavikalpayorapi tvaduktā eva
doṣā ityutpādābhāvaḥ .
antoktamapi cetyādi, ante'pyutpādābhāvo vinaṣṭā-'vinaṣṭa-vinaṣṭāvinaṣṭavikalpeṣu tvaduktadoṣāvimokṣāt yāvadathocyeta--antaḥ pratyakṣa eva bhedaheturdṛśyata iti asmin pūrvapakṣe sa kiṃ nityo'

sāmagrīdarśanādapi sarvāstitvasiddhiḥ . tathā ca tadevaikaṃ sarvātmakam . sāmagrī aśeṣabhāvānāṃ bhāvāntaraṃ bhāvāntaraṃ prati vṛttiḥ . yathā pṛthivyādisāmagryāḥ karpāsa-tadrūpādyaṇupakṣama-tantu-paṭādikaṃ prati . etatsaṃvādena ghaṭapaṭādīti dṛśyate saṃjñā yataḥ pravartate cetanācetanaṃ
jagat .
yadi sāmagryaśeṣatā sarvasya sarvatra vṛttestileṣu tailavat sikatāsvapi tailaṃ syāt .
nitya ityādi sa eva paryanuyogaḥ, viśeṣastu atra antapratyakṣapramāṇīkaraṇācca ārambha-kriyamāṇapratyakṣadvayaparityāgaḥ, tayośca dṛṣṭavyabhicāramitaratraikasmin pratyakṣaṃ kathaṃ pramāṇīkariṣyate ? iti punarapi
taddhāniriti vācya ityatideśaphalam --evamanutpādāt sarvabhedaikyasiddhiḥ .
kiñca, sāmagrīdarśanādapi puruṣa-niyati-kāla-svabhāva-bhāvādyanyatamakāraṇātmakasyāvasthādibhedasāmagryāmevaivaṃ darśanādapi hetoḥ sarvāstitvasiddhiḥ . tathā ca tena prakāreṇotpatti-vināśābhāvādiproktakāraṇatayā tadevaikaṃ sarvātmakaṃ svaṃ paramubhayaṃ cetyetamarthaṃ sampādayati sāmagrī svāvayavātmakatvāt tasyāḥ . sā ca sāmagrī dṛśyate pratyakṣataḥ . kiṃlakṣaṇā sāmagrī ? iti cet, ucyate --sāmagrī
aśeṣabhāvānāṃ bhāvāntaraṃ bhāvāntaraṃ prati vṛttiḥ ekaikasminnabhinnaikātmakavastubhedamātre bhāve
bhedāntarasyaikaikasya vṛttiryā sā sāmagrī ityucyate . taddarśayati --yathā pṛthivyādisāmagryā ityādi,
pṛthivyudaka-vahni-pavana-gaganā-''tmādisarvasamūhātmakaḥ karpāsaḥ tadrūpādayaḥ, tatsamūho'ṇuḥ, aṇusamūhāḥ
pakṣmāṇi, tatsamūhāstantavaḥ, tatsamūhaḥ paṭa iti taṃ tamarthaṃ prati sāmagrī pṛthivyapyudakādi-tadrūpādi-paṭādisamūhātmikā vastuno'nekaśaktyātmakasyaikasya vyaktā-'vyaktaśaktyapekṣatvāt sarvasarvātmakatvāt
sāmagryāmevaṃ darśanam .
etatsaṃvādenetyādi . etena sarvasarvātmakaikavastubhedasāmagrīdarśanatvena saṃvādi rūpādi pṛthivyādi
parasparasāmagrī ghaṭa-paṭādīti dṛśyate saṃjñā yatetaḥ pravartate cetanācetanaṃ jagat yathā vidhividhinayabhaṅge prāg vyākhyātam . tasmāt saṃsiddhyādibhyo'pi hetubhyaścetanācetanātmakaikavastuvijṛmbhitamātramidaṃ sidhyatīti .
atrāha --yadi sāmagryaśeṣatetyādi . yadyaśeṣaṃ svabhedasāmagrīmātraṃ sarvasya sarvatra vṛtteryathā tileṣu
tailaṃ sat tathā sikatāsvapi tailaṃ syāt tatrābhāvavat tileṣvapyabhāva eva syāt, na tu bhavati .
tasmānnāśeṣaṃ sāmagrīmātramiti .



nanu yathā tileṣvapyavyaktaṃ tailaṃ nopalabhyate tathā sikatāsvapyanabhivyaktaṃ tailaṃ nopalabhyate sikatānāmeva tathā tathā viparivṛtteḥ sikatānāmabhāve tilamūlādyabhāvāt . tadvadudaka... ... ...dravyeṣu... ... ...bhāvamanyasyātmani .
tathā sadā darśanāt . saṃsiddhyādihetubhiḥ sampāditasarvāṃtmakaikatvādatyantasatyāste'darśanādasanta iti kalpyeran . tadapi nāstyevādarśanam, bhāvitavadekabhavanātmakatvāt .
tasmāt sa evātītaḥ.... yathoktam--

tadejati tannaijati tad dūre tadvantike .
tadantarasya sarvasya tadu sarvasyāsya bāhyataḥ ॥ śukla yaju॰ vā॰ saṃ॰ 40 . 5


atrocyate --nanu yathetyādi . ko vā bravīti--sikatāsu nāsti tailaṃ tileṣvevāstīti ? kintu
yathā tileṣvapyavyaktaṃ svābhivyaktyupāyādyaṃtadyantrapīḍanādermarṛte nopalabhyate carvaṇādikriyāsu
kṣīravadāsvādyamānakṛttilānāṃ mūlāṅkurādyavasthāsu ca tathā sikatāsvapyanabhivyaktaṃ tailaṃ nopalabhyate
sikatābhūpradeśoptatilabījasyāṅkura-mūla-parṇādiprabhave sikatānāmeva tathā tathā viparivṛtteḥ sikatānāmabhāve tilamūlādyabhāvāt sikatāsveva tailamasti tadvadudakādidravyeṣu samāsadaṇḍakokteṣu dravyeṣvasti
tailaṃ yāvadbhāvamanyasyātmanīti tilatayotpannajīvadravyasyāpi tailavattvāt vyaktāvyaktarūpeṇa sarvasya
sarvatra bhāvāt samānametat .
tathā sadā darśanāt, sarvadā bhāvasya bhāgāntarādarśane'pi darśanameva . kasmāt ? saṃsiddhyādihetubhiḥ sampāditasarvātmakaikavastutvāt prākpaścāditaretara-deśa-pramāṇa-sāmarthya-saṃyogātyantābhāvānāṃ
pratipakṣabhūtā bhāvā evātyantābhūtābhimatavandhyāputrāntā ityuktatvādatyantasatyāste santorthyā'rthāḥ
adarśanād dṛṣṭyaṣṭiśaktivaikalyādadṛśyamānabhāgāntarā asanta iti kalpyeran na paramārthato'santo
na vā na dṛśyante, yasmāt tadapi nāstyevādarśanam, kasmānnāsti ? yasmād bhāvitaṃ sāmagrīdarśanahetau
ekabhavanātmakam iti, tadvad bhāvitavadekabhavanātmakatvāt atītanyāyabhāvitasarvātmakabhavanātmakatvāt, nirvibhāgasya hi vastunaḥ para-madhyabhāgāḥ śaktibhedāt kalpitā api vastvabhedāt tadeva te, 
bhāgasya dṛśyatvāt tato'pṛthaktvād bhāgāntarāṇāmapi darśanameva . nirvibhāgameva hi sadvastu, vibhāgenekṣaṇaṃ bhrāntiḥ ityuktam . tasmāt sa ाevātīta ityādi gatārtham . tasmāt sadā darśanameva nādarśanam .
yathoktamityādinā prāgatītaṃ nyāyaṃ jñāpakatvenāha . tadejati tannaijati ityādi ṛgdvayaṃ
tatraiva vyākhyātatvānna vivriyate . nyāyaṃ tu saprabhedaṃ smāraṇārthamatidiśati --bhāvitānekārthadravyārtha

puruṣa evedaṃ sarva yad bhūtaṃ yacca bhāvyam .utāmṛtatvasyeśāno yadannenātirohati ॥ ṛgvedaḥ 10 . 8 . 90
bhāvitānekārthadravyārthabhedavat .
yaḥ punarbhedaḥ so'satyeva bhede bhedābhimānaḥ tasyābhinnasya kramābhivyakteḥ ekadravyasvatattvarūpādivat .iti dvādaśārāntaram .
bhedavaditi dravyārthanayeṣu ṣaṭsu vidhyādibhedeṣvādyeṣu yathā bhāvitaṃ prāk yathālokagrāhameva vastu
ityādiṣu sa evāśeṣo grantho'trāvatārayitavyaḥ .
ya punarbhedo ghaṭaḥ paṭa ityādiḥ so'satyeva bhede bhedābhimānaḥ, kasmāt ? tasyābhinnasya
vastunaḥ kramābhivyakteḥ, krameṇa hi śaktimataḥ śaktimātrā abhivyajyamānā bhedā ivābhāsante puruṣagrahaṇaśaktyapekṣayā, na tu paramārthato bhedo'sti . kimiva ? ekadravyasvatattvarūpādivat, yathaikameva
ghaṭākhyaṃ vastu cakṣurādigrahaṇāpadeśaviśiṣṭaṃ rūpādivyapadeśabhāg bhavati yathā cakṣuṣā gṛhyamāṇaṃ rūpam
jihvayā rasaḥ ghrāṇena gandhaḥ śrotreṇa śabdaḥ tvacā sparśa iti tathā sarvasyābhinnasyaikasyaiva ghaṭa-paṭādibhedābhāvasanamabhimānamātrameveti . evaṃ tāvacchūnyavādaḥ puruṣādidravyārthavādena nivartitaḥ .
iti dvādaśārāntaraṃ samāptam ॥




oँ arhaँ


saṭgurubhyo namaḥ

atha nayacakratumbam

etadapi naivaikāntena yuktamiti prakrāntameva . tataśca vidhividhinayādārabhya
vidhividhyantarānukrameṇa yāvad dravyakriyobhayanayaḥ tāvad dravyārthāṃśāvadhṛteḥ tataḥ paraṃ
paryāyārthabhedānāmuttarottaraikāntāyuktatvaprakrāntyā yāvacchūnyavādasyāpi ekāntāyuktatvamadhunā prakrāntam .
teṣāmupari yathālokaparigrahameva vastu iti vidhiḥ . tadvyāvartitasāmānyaviśeṣoddhārārthaṃ vidhiniyamavidhiḥ . tannivartanārthamubhayobhayanayaḥ yāvadayamavadhiḥ .

ataḥ paraṃ tumbaṃ nayacakrasya vartiṣyate . tadapi kiṃ dravyārthaikāntamataṃ satyaṃ kimasatyam ityasmin
sandehe'bhidhīyate --etadapi naivaikāntena yuktamiti prakrāntameva, kathamityata āha --tataścetyādi, 
tataśca sarvasaṃgrahātmakād vidhervidhinayārādārabhya uttarottaraikāntāyuktatvaprakrāntyā teṣu teṣvarāntareṣu
vicāritameva kiṃ puruṣa evāvasthā avasthā eva puruṣaḥ ityādivikalpaparyanuyogopakrameṇeti tadanusmārayati --vidhividhyantarānukrameṇa vidhividherbhedānāṃ puruṣa-niyati-kāla-svabhāva-bhāvānāṃ pūrvapūrvadūṣaṇenottarottaravyavasthānam, tataḥ paraṃ vidhyubhayādīnāmanukramasya paripāṭyāḥ krameṇa vidhinā yāvat
ko'vadhirdravyārthadūṣaṇamiti cet, ucyate--yāvad dravya-kriyobhayanayaḥ uktastāvad dravyārthāṃśāvadhṛteḥ
tataḥ paraṃ paryāyārthabhedāt, teṣāmapi paryāyārthabhedānāmuttarottaraikāntāyuktatvaprakrāntyā yāvacchūnyavādaḥ,
śūnyavādasyāpi ekāntāyuktatvamadhunā vidhividhinayamate prakrāntam .
tadekāntāyuktatvakhyāpanā tu ekāntavādānāṃ parasparasaṃyuktatvamāpādya pratyekaśo dviśo yāvad
dvādaśaśaḥ saprabhedasteṣāmupari vidhinayaḥ prathamokto draṣṭavyaḥ, tatsmāraṇaṃ yathālokaparigrahameva
vastviti vidhiriti, tadutthānādigranthagrahaṇāt samastārasūcanam .
tadvyāvartitetyādi, tena vidhinayena vyāvartitayoḥ savikalpayoḥ sāmānyaviśeṣayoruddhārārthaṃ
vidhiniyamavidhiḥ, tatastannivartanārthamubhayobhayanaya ityayamapi kramo yāvat punarayamavadhiriti .


yathā cānena śūnyavāde pūrvapakṣatvasambandhastathā ṣaḍvidhena dravyārthena . yathā ca taiḥ
sambandhaḥ śūnyavādasya tathā vidhyādīnāṃ dvādaśānāmapi yathārucitamabhisambandhaḥ, śūnyavādasyāpi yena kenacidantaritasya sambandhopapatteḥ . evameva cāsya nayacakramityanvarthasaṃjñā
syāt . evaṃ tāvadasmādantyāt sarvanayotthānaṃ na virudhyate . yathā cāsmādevaṃ sarvebhyo'pi .

yathā cānenetyādi, yathā cānena vidhividhinayenaikāntāyuktatvavādinā śūnyavāde pūrvapakṣatvasambandhastathaikaikena ṣaḍvidhena dravyārthena . yathā ca tairityādi, yathā ca dravyārthabhedaiḥ pratyekaṃ vidhividhinayenaiva yogaḥ śūnyavādasya tathā śūnyavāde pratiṣiddhe'pi tadanantarameva vidhyādīnāṃ dvādaśānāmapyarāṇāṃ yathārucitamabhisambandhaḥ, śūnyavādasyāpi yena kenacidekādaśānāmanyatamenāntaritasya
sambandhopapatteḥ, pratyekaṃ jagatsvabhāvapratipādanasamarthānāṃ vyāpināṃ yena kenaciditi vacanāt yadi
vidhyaranayādīnāṃ samanantareṇaikādyantaritena uttareṣāṃ vā pūrveṇa samanantarātītenaikādyantaritātītenetyaviruddhaḥ krameṇotkrameṇotkramakramābhyāṃ vā sambandho'stītyarthaḥ, tasmācca sarvabhāvavyāvartanānantarasambandhād dvādaśānāmanyatamādarādanantarasyānantarasyotthānaṃ tattadaradūṣaṇārthaṃ kramaḥ . tena krameṇa sambandhena sarvakumatapakṣāṇāṃ mithyādṛṣṭipraṇītaśāstrāṇāṃ vyavasthāyāśceṣṭanārthaṃ sarvamidaṃ nayacakraśāstraṃ kramate
sarvaikyabhāvāpāditasyādvādānapekṣasarvanayamithyādṛṣṭitvāt tatra tatra ca tattaddaurvihityasya pratipāditatvāt
parasparavihiha ?tapakṣāṇāṃ krameṇoktārthānusāreṇa sarveṣāmanyonyadūṣaṇatvāt .
evamevetyādi . evaṃ ca kṛtvāsya śāstrasya nayādīnāṃ cakraṃ nayacakraṃ nayasamūha ityanvarthasaṃjñā
syāt, nayānāṃ svaparamatasādhana-dūṣaṇasamarthānāṃ samūhatvāt . nayante'rthān prāpayanti nayanti gamayantīti
nayāḥ, vastuno'nekātmakasyānyatamaikātmakaikāntaparigrahātmakā nayā iti, teṣāṃ cakram . evaṃ
tāvadasmādantyācchūnyavādanayāt sarvanayotthānaṃ na virudhyate .
yathā cāsmādevaṃ sarvebhyo'pi . yathaitasmānnayādutthānaṃ sarvanayānāmantyādaviruddhaṃ tathā sarvebhyo'pi, sarvasmādekaikasmādapi nayāt sarvanayānāmutthānamaviruddhameva, sarvasya sarveṇa saha virodhitve sati
vivādasadbhāvāt .


eṣāmaśeṣaśāsananayārāṇāṃ bhagavadarhadvacanamupanibandhanam . teṣāṃ dravyārtha-paryāyārthanayau
dvau mūlabhedau, tatprabhedāḥ saṃgrahādayaḥ . teṣāmupagrāhakaṃ jinavacanaṃ tadyathā--

imā ṇaṃ bhaṃte ! rayaṇappabhā puḍhavī kiṃ sāsatā asāsatā ? gotamā ! sitā sāsatā, sitā
asāsatā . se keṇaṭṭheṇaṃ bhaṃte ! evaṃ vuccati--sitā sāsatā, sitā asāsata tti ? gotamā ! davvaṭṭhatā+e
sāsatā, vaṇṇapajjavehiṃ gaṃdhapajjavehiṃ rasapajjavehiṃ phāsapajjavehiṃ saṃṭhāṇapajjavehiṃ asāsatā .
jīvājīvābhi॰ 3 . 1 . 78


eṣāmityādi . eṣāmaśeṣanayānāṃ kiṃ nibandhanamiti ceducyate --eṣāmaśeṣaśāsanānanayārāṇām, aśeṣaśāsanānyeva jaiminīyopaniṣadādīni nayāḥ arasaṃsthānīyāni syādvādatumbasya
nayacakrasya, teṣāmaśeṣaśāsananayārāṇāṃ ca bhagavadarhadvacanamupanibandhanam . jinaśāsanamahāsamudrasyaiva
taraṅgā ete . tathā ca tatra tatra bhāvitam . yathācāryasiddhasenaścāha--

bhaddaṃ micchādaṃsaṇasamūhama+iyassa amatasādassa .
jiṇavayaṇassa bhagavato saṃviggamusuhābhigammassa ॥ sammati॰ 3 . 69 iti .

teṣāṃ cāśeṣaśāsanārāṇāṃ dravyārtha-paryāyārthanayau dvau samāsato mūlabhedau, tatprabhedāḥ saṃgrahādayaḥ,
titthakaravayaṇasaṃgahavisesapatthāramūlavākaraṇī .davvaṭṭhi+o ya pajjavaṇayo ya sesā vikappā siṃ ॥ sammati॰ 1 . 3 ityādivyākhyānāt .
tatra dravyārthasya vikalpāḥ ṣaṭ saṃkṣepeṇātroktāḥ, paryāyārthasya ṣaṭ . teṣāmupagrāhakaṃ jinavacanaṃ
tadyathā --imā ṇaṃ bhaṃte ! rayaṇappabhā puḍhavī kiṃ sāsatā asāsatā iti pṛṣṭe vyākaraṇaṃ siyā
sāsatā, sitā asāsatā iti samagrādeśāt . punaḥ se keṇaṭṭheṇaṃ bhaṃte ! etaṃ evaṃ vuccati—
sitā sāsatā, sitā asāsatā iti vyākhyāpanārthaḥ praśnaḥ . tasya vikalādeśād vyākaraṇam,
ratnaprabhāyāḥ svatattvamubhayātmakaṃ vibhāgena vidadhāti, tadyathā --davvaṭṭhatā+e sāsatā, vaṇṇapajjavehiṃ
gaṃdhapajjavehiṃ rasa jjavehiṃ phāsapajjavehiṃ saṃṭhāṇapajjavehiṃ asāsata tti .
tadanuyātavṛttisādhanaṃ nābhikriyā, tasyā ratnaprabhāyāḥ śāśvatāśāśvatadharmasvatattvāyāḥ
kāraṇābhyāṃ dravyārthaparyāyārthābhyāṃ pratyekaṣaḍvikalpābhyāṃ kāritaṃ svatattvamanekāntātmakaṃ vidadhato

tadanuyātavṛttisādhanaṃ nābhikriyā . tadyathā--vidhi-vidhividhi-vidhyubhaya-vidhiniyama-ubhaya-ubhayavidhi-ubhayobhaya-ubhayaniyama-niyama-niyamavidhi-niyamobhaya-niyamaniyamā ekaprabandhenānyonyāpekṣavṛttayaḥ satyārthāḥ, etadbhaṅganiyatasyādvādalakṣaṇaḥ śabdaḥ
syānnityaḥ syānnityānityaḥ syādanityaḥ, vidhyādidvādaśavikalpaniyatākṛtaka-kṛtakākṛtakakṛtakatvānekāntavikalpātmakatvāt, ghaṭavat .
jinavacanasyānugamād dvādaśānāmarāṇāmaśeṣaśeṣaśāsanasaṃgrāhiṇāmitthaṃ tumbakriyā syādvādanābhikaraṇam,
tatpratibaddhasarvārāvasthānāt, ato'nyathā viśaraṇāt, yathoktam--

jammi kulaṃ āyattaṃ taṃ purisaṃ āyareṇa rakkhāhiṃ .
ṇa hu tuṃbammi viṇaṭṭhe arayā sāhāraṇaṃyā hoṃti ॥   iti .

tadyathā--vidhividhītyādi sādhanadaṇḍako yāvad ghaṭavaditi dṛṣṭāntaḥ . evaṃ tumbakaraṇaṃ
savikalpadvādaśāranayacakraikavākyānayanasādhanam . tatra vidhibhaṅgāścatvāra ādyā ubhayabhaṅgā madhyamāścatvāro niyamabhaṅgāścatvāraḥ pāścātyā yathāsaṅkhyaṃ nityapratijñāḥ 4 nityānityapratijñāḥ 4 anityapratijñāśca 4 . vidhiḥ vidhervidhiḥ vidhervidhiniyamau vidherniyama iti prathamabhaṅgacatuṣṭayam, madhyamaṃ
vidhiniyamau vidhiniyamayorvidhiḥ vidhiniyamayorvidhiniyamau vidhiniyamayorniyama iti, pāścātyamapi
niyamo niyamasya vidhiḥ niyamasya vidhiniyamau niyamasya niyama ityete dvādaśāpyaranayā ekapradyadyeprabandhenānyonyāpekṣavṛttayaḥ satyārthā iti sasaṃpiṇḍarūpeṇa pratijñā, etadbhaṅganiyatasyādvādalakṣaṇaḥ
śabda iti, syānnityaḥ syānnityānityaḥ syādanityaḥ śabda iti, tatsaṃkṣepastrividho heturapi
vidhyādidvādaśavikalpaniyatākṛtaka-kṛtakākṛtaka-kṛtakatvānekāntavikalpātmakatvāditi
prāgvyākhyātabhaṅgārthasamāhārātmaka evāyaṃ pratijñāvat tannayadarśanavikalpaikavākyātmakatvād ghaṭavaditi

vyākhyānadigdarśanasādhanaṃ tu tadyathā--vyavahāraikatā... ... ...śūnyatā'nityaḥ śabdaḥ,
vyavahṛtyekatva... ... ...kṣaṇika-śūnyatā-kṛtakatvāt, ghaṭavat .
dṛṣṭāntaḥ parasparāpekṣavṛttisamastanayamataikamatyānuvṛttirnitya-nityānitya-anityatvānekāntavikalpātmakānugatākṛtaka-kṛtakākṛtaka-kṛtakatvānekāntavikalpātmakaḥ siddha eveti prāgvyākhyātārthatvāt .
vyākhyānadigdarśanasādhanaṃ tu etasyānantarābhihitanābhikriyānekāntatvaprakhyāpanasādhanasya
vyākhyānadiśaṃ darśayatyetat sādhanam atītānāṃ dvādaśānāmarāṇāṃ pratyekaṃ yathāsaṅkhyaprasthānārthopanyāsārthatvāt, tadyathā--vyavahāraikatetyādidaṇḍakapratijñopanyāso yāvacchūnyatā'nityaḥ śabda iti .
heturvyavahṛtyekatvetyādidaṇḍako yāvat kṣaṇikaśūnyatākṛtakatvāditi .
vidhinayasya tāvad yathālokagrāhameva vastu, yathā lokena parigṛhītameva nityānitya-kāraṇa-kāryaika-nānātvādyaśakyaprāptyaprayojanatvāvicāreṇa śakyaprāptiprayojanavatkarmaphalasambandhamātraparijñānamapauruṣeyānādyanidhanāgamagamyamiti darśanam .
vidhividhistu kriyāvidhāyivākyaparijñānasyāpyaśakyaprāptyaprayojanatvādidoṣāvimokṣāt
svavacanādivirodhād vastutattvaparijñānāvinābhāvādayukteḥ sarvaikakāraṇamātratvam . tacca puruṣa-kālaniyati-svabhāva-bhāvādyanyatamātmakam, ātmaprabhedamātrāvasthābhedamātravyavahṛteriti .
tasyāpi vidhividheravasthāvasthāvadbhedopādānāvaśyaṃbhāvāt paramaśūnya-kṣaṇikādyanabhipretavādaprasaṅgāccāsannidhivyāvṛttabhavanavṛttidvaitavādaḥ śreyān prakāśa-pravṛtti-niyamātmabhogyasattva-raja-stamomaya- 
prakṛtivyāpārasyodāsīnabhoktṛpuruṣopabhogārthapravṛtteriti vidhirvidhīyate niyamyate ceti vidhividhiniyamanayadarśanaṃ na sarvamekātmakaṃ, kiṃ tarhi ? sarvaṃ sarvātmakam iti .
asyaiva vā vikalpāntaraṃ vidhyubhayanayadarśanasya prakṛti-puruṣayorguṇatrayavyavasthānupapatteḥ
sthityutpattivināśānātmakatvādasattvāpatteśca bhāvadvaitaṃ bhāvya-bhavitṛbhedāt prativiśiṣṭabuddhisvatantrādhiṣṭhātradhiṣṭheyāsvatantratvadvaividhyādīśvareśitavyātmakaṃ dvaitamidamiti .
etasyāpi prakṛtipuruṣasya parasparātmānāpattau karma-phalasambandhābhāve saṃsāra-mokṣādyanupapatterīśvarasyāpi ca pravartyapuruṣa  karmavaśapravṛtteranīśvaratvādekaikasya sarvatvamīśvaratvaṃ ca sarvasya ca cetanācetanātmakasya parivṛttyānyonyātmakatvānubhavanāt sarvapuruṣāṇāṃ  karmakṛtatvāt karmaṇāṃ puruṣakṛtatvādātmanaivātmanaḥ
kāryakāraṇatvādekaṃ sarvaṃ sarvaṃ caikamiti vidhiniyamyatvād vidhiniyamanayadarśanamiti .

eṣāṃ caturṇāṃ dravyārthatvādakṛtakanityatvaikāntaḥ . bhavitṛ-bhavanayordravya-kriyayoranyatarapradhānopasarjanatvānupapattirabhāvāpatteḥ, ato vidhiniyamau pradhānāveva dravya-bhāvaparigrahātmakāvityubhayanayadarśanam .
asyāpi matasya parasparanirapekṣasvātantrye dravyabhāvayoranupapannasthityutpattivināśasvāvasthayorabhāvatvaṃ khapuṣpavat . ataḥ parataḥ svataśca tadvyaktyākṛtyākhyaṃ guṇapradhānabhāvena dravyādi sat parataḥ
sattādi svata ityasadapi bhavatīti vidhiniyamemau vidhīyayete iti vidhiniyamavidhinayadarśanam .
asyāpi asadutpattivāñchino nayasyāsannihitakhapuṣpādivat sato'sataḥ sadasato vā satā'satā
sadasatā vā sambandhābhāvāt satkaratvābhāvāccāsadutpattyayukteḥ pravṛttinivṛttirūpamitaretarābhāvalakṣaṇamabhavad bhavati vastviti ubhayobhayanayadarśanam .
asyāpi darśanasya parābhāvasya svarūpaviśeṣāsambhave'navasthānād dvayorapi abhāva-saṃkararūpādidoṣādayukterbhavitṛpradhānaṃ bhavanopasarjanatvamiti ubhayaniyamanayamatam .
eteṣu ca caturṣu ubhayavidhyādiṣu kṛtakākṛtakatvādanityanityatvāvalambicaturavayavaḥ pratijñāhetuvyākhyāvikalpaḥ .
asyāpi nayasya bhedaprādhānye'nvayābhāva upasarjanatvād bhedasyāpi tadavinābhāvino'bhāvo
gaganodumbarakusumavat sāmānya-viśeṣayoranyatarobhayapradhānopasarjanapakṣavikalpānāmatyantābhāvābhimukhānāṃ
tyāgādagnīndhanavat tattvānyatvobhayāsattā'vaktavyatā śreyasīti niyamanayamatametat .
etadapi matam 'avaktavyam iti vaktavyatvānativṛtteḥ svavāgvirodhāderanirūpitavastusvatattvavādinaścāvāditvaprasaṅgād rūpa-rasādyatyantaviviktadeśabhinnaviśeṣasamudayamātraṃ vastviti niyamasya
vidhiḥ .
idamapi nayamatamaśobhanam, dravyabhavanavyāvṛttau pratijñātāyāṃ ko'trābhedabhāvo nāma samudāyiyī ? saṃvṛtisamudāyināmutpāda-vināśavyatiriktasvarūpābhāvādabhāvatvāpatteḥ kṣaṇe kṣaṇe'tyantabhinnarūpādyasādhāraṇānirdeśyaparamārthatvād vastuna iti niyamo vidhīyate niyamyate ceti niyamobhayanayamatam .
asyāpi nayamatasyāsādhutā, kṣaṇo'syāstīti kṣaṇika iti śabdavyutpattau ṭhanpratyaya-ṣaṣṭhyarthābhyāṃ
sahabhāvibhāvābhyupagamādanirvahanīyatvādabhāvaparamārthavastutvādasiddhyādibhyaḥ śūnyatvameva vastuna iti .
eteṣu caturṣu niyama-niyamavidhyādiṣu kṛtakatvādanitya iti hetu-pratijñāvyākhyāvikalpaḥ, sarvatra
vyākhyātārthaghaṭavaditi dṛṣṭāntaḥ . eṣa sarvārthapiṇḍanenaikaḥ sādhanaprayogaḥ sahavyākhyānadikpradarśanena
kṛtaḥ .


evaṃ sarvaprabhedeṣvapi . syādekaḥ syādekānekaḥ syādanekaḥ, syāt kāraṇaṃ syāt kāraṇakārye syāt kāryam, syāt sarvagataṃ syāt sarvagatāsarvagataṃ syādasarvagatam, vidhi-vidhiniyamaniyamasvabhāvatvāt vidhyādidvādaśātmakatvāt, ghaṭavaditi bhāvitameva nayacakraśāstreṇānena .
evaṃ ca jinaśāsanamekāntasatyameva, samyaksamprasiddhyupanibandhanasampratiṣṭhitārthatvāt,
sadasadartha... ... ....

evaṃ sarvaprabhedeṣvapīti ekāneka-kāraṇakārya-sarvagatāsarvagata-sāmānyaviśeṣa-dharmidharmādivastuprabhedeṣvapi evaṃ netavyamiti atidiśati . tannidarśanārthaṃ dvādaśānāṃ vikalpānāṃ tridhā sampiṇḍanena
caturaścaturo vikalpānekavyākṛtyāha --syādeka ityādi tayaivānupūrvyā . tatra syādeka iti catvāro 
vikalpāḥ saṅkṣipya pakṣīkṛtāḥ, syādekāneka ityubhayavikalpāḥ, syādaneka iti niyamavikalpāḥ . evaṃ
syāt kāraṇaṃ, syāt kāraṇakārye, syāt kāryameveti . tathā syāt sarvagataṃ, syāt sarvagatāsarvagataṃ,
syādasarvagatameveti . itthaṃ nityaikakāraṇasarvagatobhayānityānekakāryāsarvagatavikalpānāṃ pṛthak pṛthag
dvādaśadhā bhinnānāṃ saṃgṛhya pratijñāya heturapi saṅkṣapyocyate tathaiva --vidhi-vidhiniyama-niyamasvabhāvatvāt . vidhigrahaṇena vidhivikalpāścatvāro gṛhītāḥ, vidhiniyamagrahaṇenobhayavikalpāḥ,
niyamagrahaṇena niyamavikalpāścatvāraḥ, vidhiśca vidhiniyamau ca niyamaśca vidhi-vidhiniyama-niyamā
iti vigrahāt, tadvyaktyarthamāha --vidhyādidvādaśātmakatvāditi, ghaṭavaditi dṛṣṭāntaḥ, bhāvitameveti
vyākhyātameva dvādaśanayavyākhyānaprapañcātmakena nayacakraśāstreṇānenetyatītāvekṣaṇam, tantrayuktiratideśo
nāma, prakṛtasyātītena sādhanamatideśaḥ iti lakṣaṇāt . ghaṭo hi vidhyādidvādaśavidhabhavanasamūhātmakaḥ
teṣāmanyatamābhāve na bhavati, parasparāpekṣāyāmeva bhavatīti vistareṇa caritārthametat .
evaṃ cetyādi . evaṃ ca samāptanayacakraśāstroktavidhyādidvādaśāraśāstrāntarādhāranābhībhūtasyādvādapratibandhakṛtaikavākyatāyāṃ sarvaśāstrapravṛttīyattāyāṃ ca satyāmitthaṃ pratipāditāyāṃ yadarthāpattyā
śāstrotthāne pratijñātaṃ vidhyādivṛttyekātmakatvājjainaśāsanasatyatvaprāptiriti tat siddham .
taccopasaṃhṛtya sādhanamidam --jinaśāsanamekāntasatyameveti pratijñā, samyak samprasiddhyupanibandhanasampratiṣṭhitārthatvāditi hetuḥ . samīcīnasamprasiddhiḥ samyaksamprasiddhiḥ, sāmānyaviśeṣavikalpānyonyājahadvṛttyā vastutattvaniṣpattiḥ, sā samyaksamprasiddhirupanibandhanaṃ pratyakṣā-'numānā-''gamalokaprasiddhasaṃvyavahārāvirodhinī, tenopanibandhanena sampratiṣṭhito'rtho yasya tadidaṃ jinaśāsanaṃ samyaksamprasiddhyupanibandhanasampratiṣṭhitārtham, tadbhāvādekāntasatyameva tat . dṛṣṭāntaḥ --sadasadarthetyādi, saṃśca asaṃśca

etadanyataraikāntaśāstraprabandhastu vighaṭitārthaḥ, prastutavastuvicchedaparamārthatvāt, daśa
dāḍimānītyādivākyavat .
eṣo'rtho bhāvita evātītasamastanayacakraśāstreṇa .
artho'bhidheyo yasya ghaṭa-bhavatyādeḥ padasya saṃgṛhītānekabhedānekāntātmakaḥ, tena sahāvyabhicāriṇāṃ
pratyakṣānumānādipramāṇānāṃ prabandhenāvyavacchinnapramāṇaprameyasambandhārthābhidhānapratyayayāthātmyena saṃsiddhā
nayacakraśāstrābhihitā bahubhedā ghaṭādināmapadābhidheyā bhavatyādikriyāpadābhidheyāścārthāḥ sāṃsiddhikanidarśanāḥ, siddhādeśanaimittikavākyārthavat . sadādyanekāntārthaviṣayatvāt satyatvaṃ pramāṇatvāvyabhicārīti
bhāvitameva vyākhyātaprakārasamyaksamprasiddhyupanibandhanasampratiṣṭhitārthatvāditi . evaṃ svapakṣasaṃsiddhisādhanābhidhānavartmapradarśanaṃ śāstrārthopasaṃhārātmakaṃ kṛtam .
parapakṣavikṣepakṣamasādhanābhidhānadikpradarśanamapi śāstrārthopasaṃhārātmakaṃ kriyate --etadanyataraikāntaśāstraprabandhastu vighaṭitārthaḥ . eteṣāmuktānāṃ vidhyādinayānāṃ parasparabhinnaprasthānānāṃ
sarvaśāstramatānuvṛttyā saṃhṛtyoktānāṃ sadasatpakṣadvayatayā dravyārtha-paryāyārthadvitvānativartināṃ tayoranyatarasyaikāntasya śāstrasya prabandhaḥ puruṣaparamparayā''gamāvyavacchedaparamparayā sadeva, asadeva, nityameva,
anityameva ityādirvighaṭitārtha iti pakṣārthaḥ . śāstravacanaṃ sāṅkhyādīnāṃ dūṣyamāṇameva, laukikaghaṭa-bhavatyādiprayogebhyo dṛṣṭāntabhūtebhya utkālapakṣīkāka ?raṇārthaṃ mā bhūd dṛṣṭānta-dārṣṭāntikayorapraviveka iti prastutavastuvicchedādaparamā ?rthatvāditi hetuḥ, prastutaṃ vastu duḥkhavimokṣoddeśasādhyasādhanasambandhavidhānaṃ pramāṇameva saṃsiddhinirūpaṇaṃ ca, tadvicchedo vyāghātaḥ vighno'nyathābhāvaḥ
tadanirvāhaḥ, mahāsaraḥpuṇḍarīkajighṛkṣārthapravṛttāprāptapaṅkanimagnapuruṣavat . sa paramārtho yasya etayordravyaparyāyārthayoranyataraikāntaśāstraprabandhasya sa prastutavastuvicchedaparamārthaḥ svābhipretaviparyayahetuḥ, tadbhāvāt
prastutavastuvicchedaparamārthatvād vighaṭitārthaḥ . kimiva ? daśa dāḍimānītyādivākyavat,
yathedamasambaddhāvayavārthamekavākyabhāvānāpattervighaṭitārthaṃ prastutavastuvicchedaparamārthatvāt tathoktadravyārthaparyāyārthānyataravikalpaikāntaśāstraprabandho vighaṭitārtha ityeṣo'rtho bhāvita eva atītasamastanayacakraśāstreṇetyevamanena samastena granthenaitadabhihitaṃ vidhiniyamabhaṅgavṛttivyatiriktatvādanarthakavacovat
jainādanyacchāsanamanṛtam, jainameva śāsanaṃ satyaṃ vidhiniyamabhaṅgavṛttyātmakatvād bhavativad ghaṭavadveti,
ekameva vā sādhanaṃ tat sādharmya-vaidharmyābhyāṃ sarvaikāntavādidūṣaṇāyānekāntavādipakṣasādhanāya ca
prabhavatīti yathāpratijñaṃ vyākhyātam .


evaṃ ca vṛttivacanamaśeṣabhaṅgaikavākyatāyāmeva pratibhaṅgamapi vṛttiriti khyāpanārtham .
syādvādatumbapratibaddhasarvanayabhaṅgātmikaikaiva vṛttiḥ satyā, ratnāvalīvat, anyathā vṛttyabhāva
eva . tathaiva ca sarvaikāntaprakramaḥ .
sarvanayātmakaikavṛttijainasatyatvasādhanapravṛttyaivārthāpattyāśeṣaśāsanāsādhutvapratipādanaṃ
kṛtam, vidhyādinayānāmekabhāve sarvabhāvāt ekābhāve sarvābhāvāt, varṣaṇābhidhānameghābhyunnativacanavat pratijñādāvitarabhaṅgārthāvyabhicārāt, tathāhi--ayameva prayogārthaḥ, eka

etadubhayaṃ kuto labhyamiti cet, ucyate--vṛttivacanāt . tadbhāvanārthamāha --evaṃ ca kṛtvā
vidhiniyamabhaṅgavyatiriktatvāditi siddhe vṛttivacanamaśeṣabhaṅgaikavākyatāyāmeva pratibhaṅgamapi vṛttiriti
vyākhyāpanārtham . kimuktaṃ bhavati ? syādvādatumbapratibaddhasarvanayabhaṅgātmatmikaikaiva vṛttiḥ
satyā ratnāvalīvat, yathā prativiśiṣṭajāti-varṇa-cchāyā-sāra-śuddhi-prabhāvā-'rtha-saṃsthānādiguṇagaṇopetamaṇigaṇasamūhātmikaikaiva ratnāvalītyucyate yathāsthānavinyāsaratnā, na pratyekam, tathā
vidhyādinayārāṇāmapi tumbapratibaddhāravṛttivat syādvādapratibaddhaikāntanayavṛttiḥ, anyathā vṛttyabhāva
eveti ca cakradṛṣṭāntasādharmyād nayacakraśāstrayathārthanāmatvādeva dṛṣṭāntāntarapratipādanena nārtho vā,
tathaiva ca sarvaikāntaprakrama iti, evaṃ ca kṛtvā sarveṣāmekāntanayānāmavṛttirevāsatyatvāditi prakrāntameva 
tatra tatra . etacca sarvanayātmakaikavṛttijainasatyatvasādhanapravṛttyaivārthāpattyā śeṣaśāsanāsādhutvapratipādanaṃ
kṛtam, tadasādhutvapratipādanena ca jainasatyatvapratipādanaṃ kṛtaṃ bhavati anyonyāvinābhāvād
jainaśāsanasatyatvetaraśāsanāsatyatvasādhanayorekasya sādhanasya sādharmya-vaidharmyadṛṣṭāntābhyāmanvaya-vyatirekapradarśanātmakābhyāmarthadvayapratipādanād vidhyādinayānāmekabhāve sarvabhāvāt parasparāpekṣatvādekābhāve sarvābhāvāditi .
kimiva ? varṣaṇābhidhānameghābhyunnativacanavadityādi . yathā vṛṣṭirmeghonnamanamantareṇa na
sambhavatītyavinābhāvāducyate tathā vidhyādīnāmekasminnapyukte śeṣanayā apyuktā eva anyonyāvinābhāvāt pratijñādāvitarabhaṅgārthāvyabhicārāditi yathaikasyāṃ nityapratijñāyāmanityobhayāvaktavyādipratijñāvaśyaṃbhāvitā tathā tatsādhanadharmāṇāṃ hetūnāṃ tadanvaya-vyatirekapradarśanasādharmya-vaidharmyadṛṣṭāntānāṃ
cārthāvyabhicārād dvādaśānāmabhidhānaṃ kṛtameva bhavatyarthataḥ, tato niḥśaṅkamekasminnapi naye vivakṣite
śeṣanayāvinābhāvāt syācchabdādiviśeṣitānekāntasādhanaprakriyaiva sādhīyasīti prāptam, ata āha—
tathāhi--ayameva prayogārtho yo'smābhirupasaṃhṛtya śāstrapiṇḍārthatvenokto vidhividhyādīti, eka eva 

eva cāyaṃ hetuḥ . anyatamaprayoge'pi ca sāmarthyāt sarvasambhavāt yasmin kasmiṃścit sādhane
prayogavidhayo bhavanti . teṣāmekaikayoge dvādaśa bhaṅgāḥ, dvikayoge ṣaṭṣaṣṭiḥ, trikasaṃyoge dve
śate viṃśe, catuṣkayoge catvāri śatāni pañcanavatāni, pañcakayoge sapta śatāni
dvinavatāni, ṣaṭkayoge nava śatāni caturviṃśāni, saptakayoge sapta śatāni dvinavatāni, aṣṭakayoge catvāri śatāni pañcanavatāni, navakayoge dve śate viṃśe, daśakayoge
ṣaṭṣaṣṭiḥ, ekādaśakayoge dvādaśa, dvādaśaka eka eva . evaṃ tāvaccatvāri sahasrāṇi pañcanavatāni pratijñānām . tāsāṃ caikaikasyāṃ hetūnāṃ catvāri sahasrāṇi pañcanavatāni . evaṃ
ca bhaṅgānāmekā koṭī, saptaṣaṣṭiḥ śatasahasrāṇām, ekonasaptatiśca sahasrāṇāṃ pañcaviṃśā
--16769025 . evamiyamanekāntavādadigupadarśitā .
cāyaṃ hetuḥ pratyekanayavivakṣayā bhidyate, anyatamaprayoge'pi ca sāmarthyāt sarvasambhavāt, tatra yasmin
kasmiṃścit sādhane nityānityādīnāmanyatamasmin pakṣe prayogavidhayo bhavanti vikalpā bhaṅgā ityarthaḥ .
teṣāṃ dvādaśānāṃ bhaṅgānāmekaikayoge dvādaśa bhaṅgāḥ . dvikayoge ṣaṭṣaṣṭiḥ--vidhiśca vidhividhiśca
sahitāveko bhaṅgaḥ, evaṃ vidhirekaikenaikādaśānāṃ yojyaḥ, tathā vidhividhiḥ tathā vidhividhiniyamaḥmau
vidhiniyamaśca . evamaṣṭānāmapi śeṣāṇāṃ bhaṅgānāṃ dvikayoge ṣaṭṣaṣṭirbhavati . etenaiva saṃyogavidhinā
trikasaṃyoge dve śate viṃśe ityādinā''cāryeṇaiva bhaṅgavidhirukto yāvad dvādaśaka eka eveti .
evaṃ sarvasaṃgraheṇaitāḥ pratijñāḥ, evaṃ tāvaccatvāri sahasrāṇi pañcanavatāni . tāsāṃ caikaikasyāṃ hetūnāṃ
catvāri sahasrāṇi pañcanavatāni vikalpaśo bhavanti . hetau hetau ca pratijñā api tāvatya eva sarvasya
parasparāvinābhāvena nayabhaṅgānāmuktatvāt . evaṃ cetyādi, pratijñābhaṅgā hetubhaṅgāścānyonyaguṇitā
bhaṅgānāmekā koṭī saptaṣaṣṭiḥ śatasahasrāṇāmekonasaptatiśca sahasrāṇāṃ pañcaviṃśeti .
evaṃ tāvad nityādipratijñāsu dvādaśānāṃ bhaṅgānāṃ bhedā uktāḥ . evaṃ kāraṇa-sarvagataikatvādipratijñāsu vidhyādidvādaśabhaṅgabhedāḥ pratyekaṃ netavyāḥ . evamiyamanekāntavādadigupadarśitā, ko'sya
bhagavato mahato mahānubhāvasya syādvādamahāsamudrasyānantanayataraṅgabhaṅgāvārapārīṇasya saṃkhyāṃ kartuṃ
śaknuyāt . kintvasyāṃ diśi pradarśitāyāṃ vipaścitā diganupātinā śeṣaṃ tathā'nugantavyam .


evaṃ ca na sa kaścid yo na hetuḥ, tṛṇādirapi yasyāṃ kasyāñcidapi pratijñāyāṃ
heturbhavati, sarvasya sarvātmakatvena sarvadravyaparyāyārthaviparivṛtteḥ .
yena tvevaṃvidhaṃ sādhanaṃ na jñātaṃ nāsau kasyacid vastunastattvato jñātā, tadekadeśamātrasyaiva parigrahītṛtvāt, anavadhāryasyāvadhārayitṛtvāt, tvagaṅgārakitamātraniyatapalāśasvatattvagrāhivat .

evaṃ cānekānte samyagavalokite na sa kaścid yo na hetuḥ, tṛṇādirapi yasyāṃ kasyāñcidapi anityaḥ śabdaḥ ityādikāyāṃ pratijñāyāṃ heturbhavati anekāntavādinaḥ, na na hetuḥ,
kasmāt ? sarvasya sarvātmakatvena sarvadravyaparyāyārthaviparivṛtteḥ, ekaiko dravyārthaḥ sarva ekaikasarvadravyārthatayā viparivartate sarvaparyāyārthatayā ca, tathā sarvaparyāyārthaḥ sarvadravyārthaparyāyārthatayā viparivartate .
teṣu teṣu nayadarśaneṣu ca viṣayavyavasthāpanavidagdheṣu vistareṇa pradarśitaṃ sarvadravyaparyāyārthavikalpātmakamekaikaṃ vastu . tasmāt sarvamekātmakam, ekaṃ ca sarvātmakam, sarvaṃ ca sarvātmakam ityādi . tata evaikaṃ
yo veda sa sarvaṃ veda, yaḥ sarvaṃ veda sa evaikaṃ veda . yathoktam—
je ekaṃ jāṇati sa savvaṃ jāṇati, je savvaṃ jāṇati sa ekaṃ jāṇati ācārāṅga॰ sū॰ 129 iti .
tathā--

eko bhāvaḥ sarvabhāvasvabhāvaḥ sarve bhāvā ekabhāvasvabhāvāḥ .
eko bhāvastattvato yena dṛṣṭaḥ sarve bhāvāstattvatastena dṛṣṭāḥ ॥   iti .

syādvādināṃ ca sarvabhāvasvabhāvaikabhāvavittvādekabhāvasvabhāvasarvabhāvavittvād yaḥ kaścit
tṛṇādirapyartho heturbhavatyeva yasyāṃ kasyāñcit pratijñāyāmiti sādhūktam .
yena tvevaṃvidhamityādi sādhanaṃ syādvādasatyatvavaidharmyamātraprakāśanaṃ parapravādaprayāsaviphalīkaraṇasādhanaṃ vā . ya evaṃvidhasyādvādādhigamyānekāntātmakavastujñānarahitaḥ pumān nāsau kasyacid
vastuno'vayavamātrasyāpi tattvato jñātā tadekadeśamātrasyaiva parigrahītṛtvāt, nityānityādyanantadharmātmake vastuni nityameva, anityameva vā ityādi abhiniviṣṭabuddhitvāt . tadeva vyācaṣṭa—
anavadhāryasyāvadhārayitṛtvāt, idameva, itthameva ityavadhāraṇāyogyasyāvadhāraṇakartṛtvāt .
kimiva ? tvagaṅgārakitamātraniyatapalāśasvatattvagrāhivat, yathā maitraviṣaye kaścit pariśaṭitasakalapapha ?lapalāśaṃ palāśaṃ tarumavalokya kasmiṃścit kālaviśeṣe brūyāt 'sarvakālamevete niṣpatrapuṣpa-phalacchāyā iti . caitramāse vā'ṅgārakitamiva vanadavajvālāmālāparītamiva vāśokakusumasadṛśakusumaṃ mṛgagaṇabhayajananamavalokya brūyād rakta evāyaṃ sarvakālamiti . sa tatkāla-kṣetramātraniyatapalāśasvatattvagrāhitvād dvyaṅgulamātraprajñābhirābhīrībhirapi saṃvedyaṃ yathartuvaśāpadeśyanānārūpānekāntāṅkura

bhagavāṃstvarhan yadetat sarvaṃ nāma tatra nirāvaraṇajñānaḥ, tasya yathābhūtaprabhedasya
sabhyagabhidhātṛtvāt, maitra iva tvagaṅgārakitādibhedapalāśasvatattvasya .
kisalayatā-patra-kusuma-phalādivicitrāvasthaṃ svatattvateto na vetti drāghīyaḥkālavisarpivijñānahīnatvāt
tadanyatamāvasthāmātrāvalehihrasiṣṭhajñatvāt, evamekāntavādino vastutattvānabhijñatvamiti .
yugapadanantadravyaparyāyapariṇativiṣayāvyāhatanirāvaraṇanirnimittāvirbhāvākṣa-liṅga-śabdādinimittāntarānapekṣakevalajñāno'rhan bhagavān .
yad yad yān yān bhāvān pariṇamati hi visrasā-prayogābhyām .tat tadavaiti tathā'rhan jñānaṃ nāparyaye'stīti ॥  
jñānasya sarvārtheṣvavyāhatavṛttitvādanavadhṛtaviṣayatvāt tasya ca vastuno'nantatvād yugapadanantārthavṛttijñāna
eva tadvastusvatattvaṃ vetti, nānyaḥ, sa cārhannevetyata āha --bhagavāṃstvarhan yadetat sarvaṃ nāma tatra
nirāvaraṇajñānaḥ, sarvākhye vastuni nirāvaraṇamavyāhatamasya jñānamityarthaḥ . tasya yathābhūtaprabhedasya
samyagabhidhātṛtvāt, tasya sarvākhyasya vastuno yathābhūtaṃ yad yad bhūtaṃ yathābhūtam vīpsārthatvād
yathāśabdasya yena prakāreṇa bhūtaṃ vā vastu saprabhedaṃ sapratipakṣanityakāraṇaikasarvagatādisaṃgraha-viśeṣaprastārātmakānantabhedaprabhedam, tacca vastu tairanantairbhedairavayavairaśeṣaiḥ saha syādvāde'nekanayavikalpamuktam, ataḥ
sarvākhyavastuniravaśeṣāvayavaprabhedakaviṣayasamyagabhidhāyitvamasya siddham, samastanayātmakatvāt syādvādasya, yasya yathābhūtaniravayavaprabhedavastuviṣayaṃ samyagabhidhātṛtvaṃ sa tatra nirāvaraṇajñāno dṛṣṭaḥ,
tadyathā --maitraka iva tvagaṅgārakitādibhedapalāśasvatattvasya deśa-kālā-''kāra-pramāṇādiviśiṣṭasya
śiśira-vasanta-nidāgha-varṣā-śaraddhemanteṣu tāṃ tāmavasthāṃ bibhrataṃ tathā viśeṣya tvanmātro'ṅgārakitaḥ
kiśalayitaḥ patrita ityādi bruvan maitrakaḥ palāśaṃ niravayavaprabhedaṃ tatra nirāvaraṇajñāna iti prasiddhaḥ, na
revatīdvīpamadhyajātasaṃvṛddho'dṛṣṭadeśāntaro mauryakumāro'nyathā bruvan ekāvasthāmātrābhidhāyī vā maitrakamugdhakumāro'nyaḥ tathā arhan yathābhūtamityādi sarvāvayavaprabhedaṃ vastu niravaśeṣaṃ bruvannanumīyatāṃ tatra
nirāvaraṇajñāna iti . tatra nirāvaraṇajñānatvena vyāptatvāddhetorvivakṣitadharmasādhyatvād na viruddhādidoṣāḥ
sādhanasya asya, prasādhitatvācca sarvasya sarvatra hetutvaprajña kḷ ? pterarhatsaṃdeśakathanavyāpṛtasyādvādisarvajñatvaprasaṅgo'pyaniṣṭo na bhavati, anumāturapi sarvabhāvasvabhāvajñatvāt . syādvādinaḥ nyāyavyavahāralopaprasaṅgaḥ
sapakṣa-vipakṣādivyavasthālopaprasaṅgāditi cet, na, pratyekanayavivakṣāviṣayāyāḥ paramatāpekṣavipakṣādivyavasthāyāḥ prakḷpteḥ parihṛtāśeṣadoṣāśaṅkamevaitat sādhanamiti .


satsvapi pūrvācāryaviraciteṣu sanmati-nayāvatārādiṣu nayaśāstreṣu tasmiṃścārṣe
saptaśatāranayacakrādhyayane satyapi duḥṣamākāladoṣabalapratidinaprakṣīyamāṇamedhāyurbalotsāhasaṃvegaśravaṇadhāraṇādiśaktīn bhavyajanānanugrahītuṃ saṃkṣiptagranthaṃ bahvarthamidaṃ nayacakraśāstraṃ
śrīmacchvetapaṭamallavādikṣamāśramaṇena vihitaṃ bharatacakravartinā cakraratnamiva jainānāṃ vādicakravartitvavidhaye . tadetadevaṃ dvādaśāranayacakraṃ siddham .
iti nayacakratumbam

adhunā tu śāstraprayojanamucyate--satsvapi pūrvācāryaviraciteṣu sanmati-nayāvatārādiṣu
nayaśāstreṣu arhatpraṇītanaigamādipratyekaśatasaṃkhyaprabhedātmakasaptanayaśatāranayacakrādhyayanānusāriṣu 
tasmiṃścārṣe saptaśatāranayacakrādhyayane ca satyapi dvādaśāranayacakroddharaṇaṃ duḥṣamākāladoṣabalapratidinaprakṣīyamāṇamedhāyurbalotsāha-śraddhā-saṃvega-śravaṇa-dhāraṇādiśaktīnāṃ bhavyasattvānāṃ śravaṇameva tāvad
durlabham, śrutvāpi tattvāvabodhaḥ, buddhvā tattvamanyapya ?sya vyavahārakāle parapratyāyanaṃ pratyādaro
durlabhaḥ, satyapi ādare granthārthasaṃsmaraṇaṃ tadudgrāhaṇam udgrāhitārthapratipādanaṃ cātyantakhedāyeti matvā
tatkhedakhinnān vistaragranthabhīrūn saṃkṣepābhivāñchinaḥ śikṣakajanānanugrahītuṃ kathaṃ nāma alpīyasā
kālena nayacakramadhīyerannime samyagdṛṣṭayaḥ ityanayānukampayā saṃkṣiptagranthaṃ bahvarthamidaṃ nayacakraśāstraṃ
śrīmacchvetapaṭamallavādikṣamāśramaṇena vihitaṃ svanīti-svaparākramavijitāśeṣapravādivijigīṣucakravijayinā sakalabharatavijayavāsinṛpativijigīṣucakravijayinā bharatacakravartinā devatāparigṛhītāpratihatacakraratnena svaputraparamparānuyāyijagadvyāpivipulavipulavimalayaśasā cakraratnamiva tadidaṃ
nayacakraratnaṃ cakravartināmiva cakraratnaṃ putra-pautrādinṛpatīnāṃ vihitaṃ kṛtam . kimarthamiti cet,
cakravartināmiva cakravartitvavidhaye vādināṃ jainānāṃ jinaśāsanaprabhāvanābhyudyatānāṃ vādicakravartitvavidhaye vādicakravartitvaṃ vidheyāt ityevamartham, ityetasya nayacakraśāstrasya vidhāne prayojanamabhihitam . tadetadevaṃ dvādaśāranayacakraṃ siddhaṃ pratiṣṭhitamavyāhataṃ cakravarticakraratnavadeva anyāvipradhṛṣyācintyaśaktiparābhibhavanaprabhuśaktiyuktaṃ ca siddham . siddhanāmagrahaṇaṃ ca maṅgalaṃ kalyāṇaṃ śiṣya

praśiṣyaparamparayā pratiṣṭhātumarhati pratiṣṭhitasiddhavijayāvahajaganmūrdhasthasiddhavat pratiṣṭhitaṃ yaśaskaramiti .
iti śrīmanmallavādikṣamāśramaṇapādakṛtanayacakrasya tumbaṃ samāptam .
granthāgram 18000 . śubhaṃ bhavatu ॥


